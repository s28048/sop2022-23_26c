Zadanie: instalacja systemu operacyjnego Linux, dystrybucja Debian na maszynie wirtualnej

1. Pobranie i instalacja Virtual Boxa: https://www.virtualbox.org/wiki/Downloads

2. Pobranie obrazu instalacyjnego Debiana ze strony: https://www.debian.org/download
	2a. Pobieramy obraz netinst, czyli do instalacji sieciowej 
	- ze strony debian.org dowiemy się czym jest instalacja sieciowa: 
	[CYTAT]
	"A 'network install' or 'netinst' CD is a single CD which enables you to install the entire operating system.
	This single CD contains just the minimal amount of software to install the base system and fetch the remaining packages over the Internet."
	[KONIEC CYTATU]

	2b. Pod adresem https://www.debian.org/distrib/ są dostępne również inne instalacje Debiana:
		2b(i). complete installation image - wszystkie pakiety, nic nie jest ściągane z internetu w trakcie instalacji.
		Plusem tego rozwiązania jest to, że wystarczy raz ściągnąć obraz i można go używać cały czas, jednak możemy nie
		mieć wtedy najnowszych pakietów i poprawek
		2b(ii). cloud image - pozwala stworzyć maszynę wirtualną z Debianem w chmurze (np. Azure albo Amazon Web Services)

3. Otwieramy Virtual Boxa i wchodzimy w File -> Preferences -> General. Tu możemy wybrać folder, w którym będą nasze maszyny wirtualne.
W ustawieniach możemy również dostosować rozszerzenia Virtual Boxa oraz sieci, skróty klawiszowe, język, ustawienia wyświetlania, itd.

4. Tworzymy nową maszynę wirtualną (tu chciałabym zaznaczyć, że przy tworzeniu maszyny mam inne opcje niż Pan w trakcie zajęć - 
zakładam, że wynika to z różnic w wersjach Virtual Boxa - nie mam np opcji wyboru typu pliku z wirtualnym dyskiem):
	4a. Klikamy 'New' aby stworzyć nową maszynę
		4a(i). Obok mamy również skrót do Ustawień Virtual Boxa, oraz 'Import' i 'Export' - opcje, 
		które pozwalają nam zaimportować/wyeksportować istniejącą maszynę

	4b. W okienku możemy nazwać naszą maszynę, wybrać folder, w którym zostanie zainstalowana, obraz, którego chcemy użyć, oraz typ i wersję systemu
	
	4c. W następnym kroku przydzielamy naszej maszynie pamięc RAM oraz ilość virtual CPU
		4c(i). Ze strony debian.org dowiemy się, że zalecana ilość pamięci RAM dla Debiana w wersji bez desktopu to 512MB ale to ile powinniśmy
		wybrać zależy od tego ile pamięci ma nasz komputer (nie zaleca się, żeby przeznaczać na jedną maszynę wirtualną więcej niż 50% naszego RAMu,
		należy też pamiętać by zostawić wystarczająco pamięci dla naszego hosta)
		oraz tego jak będziemy chcieli korzystać z naszej maszyny. Do jednych zastosowań wystarczy nam 1GB, do innych będziemy potrzebować więcej.
		Według mądrych ludzi w internecie dla hostującego systemu z 16GB RAMu, 2-8GB jest sensowną wartością, zatem wybieramy 4GB (czyli 4096MB)
	
	4d. W kolejnym kroku tworzymy dysk wirtualny i przydzielamy mu pamięć, mamy następujące opcje:
		4d(i). 'Create a Virtual Hard Disk Now' -  ta opcja pozwala nam stworzyć dysk z ilością pamięci wybraną przez nas - opcja, która nas interesuje
		4d(ii). 'Use an Existing Virtual Hard Disk File' - tu możemy wybrać już istniejący plik dysku wirtualnego (ja takowego nie posiadam więc nie wybieram tej opcji)
		4d(iii). 'Do Not Add a Virtual Hard Disk' - możemy stworzyć też maszynę wirtualną bez dysku - z tego co udało mi się znaleźć w internecie wynika,
		że taka maszyna może wtedy bootować z CD czy innego nośnika pamięci, ale do naszych zastosowań ta opcja się nie nadaje 
	Ostatecznie tworzymy dysk wirtualny i przydzielamy mu pamięć. Mamy też możliwość zaznaczenia checkboxa 'Pre-allocate Full Size' - czyli
	wybieramy, czy nasz plik maszyny ma się dynamicznie zwiększać do momentu aż wykorzysta całą przydzieloną mu pamięć, czy też pamięć ta będzie
	od razu zarezerwowana w całości. Druga opcja zajmuje dłużej do utworzenia ale jest szybsza w użyciu, przydzielanie dynamiczne jest natomiast
	mniej wydajne w użyciu, może też nie mieć możliwości utworzenia ciągłych danych. 
	Wybieramy dynamiczną alokację pamięci, żeby przyspieszyć proces instalacji i przydzielamy 20GB, gdyż wydaje się to być sensowną ilością
	(opieram to na instynkcie, na dysku mam 120GB wolnej pamięci, więc 20GB brzmi okej).
I tym sposobem maszyna wirtualna jest utworzona. Pojawia się po lewej stronie pod opcją 'Tools'.

5. Zmieniamy ustawienia maszyny wirtualnej - wybieramy maszynę z listy i klikamy 'Settings'
	5a. W sekcji 'General' możemy zmienić nazwę maszyny, wersję systemu, folder zapisywania snapshotów 
	(zapisów, które pozwalają nam przywrócić system do danego stanu), opis maszyny, oraz ustawić szyfrowanie dysku 
	(czego my nie robimy ponieważ spowalnia to działanie maszyny)
	
	5b. W sekcji 'System' możemy:
		5b(i). Dostosować ilość pamięci RAM
		5b(ii). Wybrać kolejność bootowania ('Boot Order') - tu odznaczamy wszystko poza 'Hard Disk',
		ponieważ chcemy, żeby maszyna bootowała z dysku twardego
		5b(iii). Wybrać chipset - PIIX3 albo ICH9 (ICH9 jest nowszy i pozwala na więcej, natomiast jest to eksperymentalny feature,
		niezalecany do większości rozwiązań)
		5b(iv). Wybrać wersję TPM - 1.0/1.2, lub wyłączyć TPM (TPM - Trusted Platform Module, służy do zwiększenia bezpieczeństwa komputera,
		szyfrowania, itd) - ja wyłączam TPM gdyż do naszych zastosowań nie jest potrzebny
		5b(v). Wybrać urządzenie wskazujące (myszkę, tablet, itp) - wybieramy to co mamy (w moim przypadku jest to mysz)
		5b(vi). Ustawić 'Extended Features':
			- 'Enable I/O APIC' - czym jest I/O APIC? -
			[CYTAT]
			"Advanced Programmable Interrupt Controllers (APICs) are a newer x86 hardware feature that have replaced old-style
			Programmable Interrupt Controllers (PICs) in recent years. With an I/O APIC, operating systems can use more than
			16 interrupt requests (IRQs) and therefore avoid IRQ sharing for improved reliability."
			[KONIEC CYTATU] - czyli APIC pozwala wykonać więcej Interrupt Requestów niż PIC. Interrupt Request to zapytanie wysyłane
			do komputera, zazwyczaj przez inne urządzenie, który na chwilę wstrzymuje inne operacje aby urządzenie mogło wykonać coś swojego.
			Tą opcję zostawiam zaznaczoną, chociaż nie jest to konieczne
			- 'Enable Hardware Clock in UTC Time' - czyli czy zegar systemowy ma korzystać z czasu UTC
			- 'Enable EFI' - Extended Firmware Interface - wymagają tego niektóre systemy, np iOS 
			(my korzystamy z Debiana więc nie zaznaczam)
		5b(vii). Zmienić ustawienia procesora, np ilość wirtualnych CPU - to ustawiłam wcześniej więc tego nie zmieniam
	
	5c. W sekcji 'Display' możemy dostosować ustawienia ekranu, zdalnego ekranu oraz nagrywania - tu nic nie zmieniam
	
	5d. W sekcji 'Storage' mamy dostęp do urządzeń pamięci masowej - możemy tu zmienić ustawienia naszego dysku wirtualnego, oraz wybrać obraz dysku - 
	ja już wcześniej wybrałam obraz debiana więc tu nic nie zmieniam

	5e. W sekcji 'Audio' możemy włączyć/wyłączyć dźwięk oraz dostosować ustawienia dźwięku - ja dźwięk wyłączam więc nie zmieniam tych ustawień

	5f. W sekcji 'Network' ustawiamy karty sieciowe. Domyślnie włączona jest jedna, ale możemy włączyć do czterech (ja zostawiam jedną).
	Możemy też zmienić ustawienia karty sieciowej:
		5f(i). 'Attached to' - wybieramy do czego karta jest podłączona:
			- 'NAT' - jak maszyna będzie chciała się skomunikować z internetem nasz host będzie działał jako router, podmieni adres
			i wyśle zapytanie do internetu ze swoim adresem
			- 'Bridged Adapter' - maszyna dostanie własny adres, będzie to w sieci wyglądało tak jakbyśmy mieli drugi komputer
			- 'Internal Network' - sieć wewnętrzna, służy do komunikacji tylko pomiędzy maszynami, tu ustawiamy nazwę sieci i
			wtedy tylko maszyny znajdujące się w tej sieci mogą się między sobą komunikować
			- 'Host-only Adapter' - sieć izolowana, nasz komputer i maszyna mogą rozmawiać tylko ze sobą
			- Oraz inne sieci, które możemy dodawać w ustawieniach globalnych
		Ja wybieram NAT, ponieważ chcę, żeby moja maszyna mogła komunikować się z siecią, i nie chcę, żeby miała przydzielony osobny adres
		5f(ii). W 'Advanced' możemy wybrać typ karty sieciowej oraz zmienić MAC address - tego nie zmieniam ponieważ bardziej ufam ustawieniom domyślnym, niż
		swojej nikłej wiedzy na temat sieci. Możemy również ustawić przekierowanie portów - tego również nie zmieniam
	
	5g. 'Serial Ports' - ustawienia portów szeregowych - nie zmieniamy nic, porty szeregowe są obecnie rzadko używane, większość komputerów nawet nie posiada takiego złącza 
	(chociaż mają one zastosowanie w systemach embedded), więc niebędzie to nam potrzebne
	
	5h. 'USB' - tu możemy włączyć/wyłączyć kontroller usb - ja zostawiam włączony ponieważ korzystam z urządzeń podłączonych po USB (chociażby z klawiatury)
	
	5i. 'Shared folders' - tu możemy dodać katalogi współdzielone przez maszynę i nasz komputer aby mogły się wymieniać plikami - tu nic nie zmieniam ponieważ nie widzę potrzeby
	
	5j. 'User Interface' - ustawienia UI, tu też nic nie zmieniam ponieważ nie widzę potrzeby

6. Uruchamiamy maszynę przyciskiem 'Start' (duża zielona strzałka):
	6a. W okienku, które się pojawi będziemy widzieć 'No bootable medium found! Please insert a bootable medium and reboot'. Musimy zatem uruchomić nasz plik iso z debianem.
	Na pasku narzędzi wchodzimy w 'Devices' -> 'Optical Drives' i tam zaznaczamy nasz plik iso. Następnie restartujemy maszynę, i zaraz po starcie wciskamy klawisz F12 aby
	zbootować nasz obraz dysku. Tu widzimy 'Virtual Box temporary boot device selection'. Mamy do wyboru Hard Disk, CD-ROM, Floppy oraz LAN. Możemy również kontynuować bootowanie bez
	wyboru urządzenia do bootowania. Ja wybieram CD-ROM ponieważ korzystamy z obrazu płyty.
	
	6b. Teraz widzimy menu do instalacji maszyny wirtualnej. Opcje, które tu mamy: 
		6b(i). 'Graphical install' - instalacja graficzna - używamy tylko jeśli mamy zasoby do wyrenderowania środowiska graficznego
		6b(ii). 'Install' - instalacja tekstowa - wymaga mniej zasobów i dla obeznanych jest również szybsza, gdyż wymaga użycia tylko klawiatury - imo jest też bardziej fun :) człowiek się
		czuje bardziej jak hacker z filmu
		6b(iii). 'Advanced Options': 
			- 'Graphical Expert Install' - instalacja ekspercka, daje nam więcej opcji podczas procesu instalacji - z tego nie korzystam, ponieważ nie czuję się ekspertem
			- 'Graphical Rescue Mode' - tryb awaryjny - nie ma awarii więc nie jest nam potrzebny
			- 'Graphical Automated Install' - instalacja automatyczna - z tego też nie korzystam ponieważ chcę mieć kontrolę nad procesem instalacji
			- 'Expert Install, 'Rescue Mode', 'Automated Install' - analogicznie do trzech pierwszych opcji tylko bez interfejsu graficznego
			- 'Speech-enabled advanced options' - opcje zaawansowane dla syntezatora mowy - z tego również nie korzystam, ponieważ nie potrzebuję
		6b(iv). 'Accessible dark contrast installer menu' - menu ze zwiększonym kontrastem, przydatne dla osób gorzej widzących - z tej opcji nie korzystam
		6b(v). 'Help' - pomoc, nie korzystam
		6b(vi). 'Install with speech synthesis' - instalacja z syntezatorem mowy, nie korzystam
	Opcja, którą wybieram w tym kroku to 'Install'
			
7. Instalacja maszyny:
	7a. W pierwszym kroku musimy wybrać język - ja wybieram angielski ponieważ jestem przyzwyczajona do pracy z komputerem w języku angielskim, ułatwia to też szukania w internecie pomocy
	
	7b. Teraz wybieramy lokalizację - służy to do ustawienia strefy czasowej systemu oraz lokalizacji z której będą pobierane pakiety - wybieramy więc Polskę (other -> Europe -> Poland)
	
	7c. Wybieramy 'locale', czyli ustawienia klawiatury, języka, encodingu - ja wybieram United States (z amerykańskimi słówkami/sposobem zapisu jestem bardziej zaznajomiona niż z brytyjskimi)
	
	7d. Konfiguracja klawiatury - wybieramy jaki chcemy mieć układ klawiatury - wybieram American English ponieważ klawiaturę z takim układem posiadam
	
	7e. Chwilę czekamy, pojawiają się różne paski postępu. Po jakimś czasie pojawia nam się okienko konfiguracji sieci. Tu musimy podać hostname, czyli nazwę, która będzie identyfikatorem
	naszej maszyny w sieci. Zostawiam domyślne 'debian'. Następnie mamy możliwość ustalenia nazwy domeny - ja zostawiam to pole puste ponieważ nie będę korzystać z domeny.
	
	7f. Dalej przechodzimy do ustawień użytkowników - najpierw musimy ustalić hasło dla 'roota', czyli konta administracyjnego systemu. Wpisuję hasło zawierające małe i duże litery oraz liczby.
	Hasło należy wpisać dwukrotnie. Następnie konfigurujemy konto użytkownika - podajemy pełne imię, username (ja podaję 'gosia'), a następnie hasło, tak samo jak dla roota podaję hasło zawierające małe i duże
	litery oraz liczby.
	
	7g. Teraz przechodzimy do partycjonowania dysku. Tu mamy następujące opcje:
		7g(i). 'Guided - use entire disk' - instalacja szybka, z sugerowanymi partycjami do wyboru - ta opcja nas nie interesuje
		7g(ii). 'Guided - use entire disk and set up LVM' - LVM - Linux Volume Manager, pozwala na wykorzystanie wielu dysków i stworzyć z tego dyski logiczne, które mogą
		być rozszerzane bez restartowania systemy
		7g(iii). 'Guided - use entire disk and set up encrypted LVM' - to samo co poprzednio, tylko z enkrypcją dysku
		7g(iv). 'Manual' - manualne tworzenie partycji, czyli to co wybieram, ponieważ chcę mieć pełną kontrolę nad tym procesem
	
	7h. Po wybraniu 'Manual' mamy następujące opcje:
		7h(i). 'Guided Partitioning' - powrót do poprzedniego okna
		7h(ii). 'Configure iSCI volumes' - opcja służy do konfigurowania dysków przez sieć, jeśli takowe mamy
		7h(iii). Trzecia opcja to dysk wirtualny, który utworzyliśmy wcześniej - to wybieramy
	
	7i. Decydujemy, czy tworzyć nową tablice partycji - ponieważ uruchamiam maszynę po raz pierwszy, wybieram 'Yes'

	7j. Pod naszym dyskiem wybieramy 'FREE SPACE' -> 'Create a new partition'
		7j(i). Najpierw tworzymy partycję '/', czyli systemową, tu przydzielam 10GB, czyli połowę mojego dysku wirtualnego. Następnie przechodzę
		do ustawień partycji. Tu mamy opcje:
			- 'Use as:' - czyli jak będzie wykorzystywany dysk. Tu mamy następujące opcje:
				* 'Ext4/Ext3 journaling file system' - journaling file system to system plików, który przed zapisaniem danych na dysk
				najpierw zapisuje je w journalu, dzięki czemu jest mniejsze ryzyko korupcji danych podczas przywracania systemu po
				utracie zasilania/crashu. Ext4 to nowsza wersja Ext3, która ma większe możliwości. Ext4 jest jednym z najpopularniejszych
				systemów plików dla Linuxa i jest to opcja, którą ja wybieram. Ext3 jest domyślnym systemem dla starszych jąder, ale mamy
				dostęp do nowszego i lepszego Ext4 więc Ext3 nas nie interesuje.
				* 'Ext2 file system' - ext2 to truga wersja rozszerzonego systemu plików dla Linuxa. W przeciwieństwie do Ext4/Ext3 nie
				posiada journalingu. Jest to stara wersja, więc nas nie interesuje.
				* 'btrfs journaling file system' - system plików, który wspiera Copy On Write (COW). Definicja COW:
				[CYTAT]
				"If multiple callers request the same data at the same time, they will obtain the same pointer to the same resource.
				If a caller wants to modify the content of the resource, the system will make a private copy to the caller.
				But the original resources seen by other callers remain unchanged"
				[KONIEC CYTATU]
				Btrfs jest sporo nowszy od Ext4, a co za tym idzie mniej stabilny, wspiera natomiast większe rozmiary partycji, 
				większe rozmiary plików, tworzenie snapshotów systemu plików i różne inne opcje, których Ext4 nie posiada. 
				Takie bajery nie są mi natomiast potrzebne, więc nie wybieram tego systemu plików.
				* 'JFS journaling file system' - system plików stworzony przez IBM, podobno dość szybki ale rzadko używany/wspierany
				* 'XSF journaling file system' - ten system jest szybszy przy duży plikach, ale wolniejszy przy wielu małych,
				z racji tego, że nie planuję korzystać z dużych plików tego systemu nie wybieram
				* 'FAT16/FAT32 file system' - FAT - File Allocation Table - Jest to tabela, która przechowuje informacje
				na temat lokalizacji plików. FAT powstało w latach 70-tych do użycia na dyskietkach. Nie jestem w stanie znaleźć zaleceń
				co do użycia tego systemu na linuxie, zatem nie wybieram tej opcji.
				* 'swap area' - miejsce na dysku, które będzie wykorzystane jako dodatkowa pamięć RAM, gdy takowa zostanie wyczerpana - 
				to wybierzemy dla drugiej partycji
				* 'physical volume for encryption' - tej opcji używamy, jeśli chcemy korzystać z szyfrowania dysku. Ja nie chcę, więc nie
				używam.
				* 'physical volume for RAID' - RAID - wykorzystanie kilku dysków twardych, które współpracują ze sobą
				* 'physical volume for LVM' - LVM - Logical Volume Manager, pozwala na połączenie partycji znajdujących się na różnych
				dyskach w jeden dysk wirtualny
			Opcja, którą ostatecznie wybieram to Ext4.
			- 'Mount point' - miejsce zaczepienia, mamy do wyboru '/' - root, '/boot', '/home', '/tmp' itd, ja wybieram root ponieważ tworzę
			partycję systemową
			- 'Mount options' - pozwala dostosować zachowanie systemu plików. Tych ustawień nie zmieniam
			- 'Label' - pozwala ustawić etykietę dla danej partycji. Tutaj zostawiam puste.
			- 'Reserved blocks' - przestrzeń zarezerwowana dla superusera. Zostawiam defaultowe 5% (chociaż przy dużych dyskach mogłoby być to
			nawet 1%)
			- 'Typical usage' - tu podajemy jak będziemy używać systemu plików. Mamy do wyboru 'standard', 'news', largefile', 'largefile4'.
			Od tego co wybierzemy będzie zależeć to ile będziemy mieli 'inode-ów' - czyli miejsc na pliki. Jeśli chcemy tworzyć dużo małych
			plików odpowiednia będzie opcja 'news'. Dla dużych plików wybieramy 'largefile', a dla jeszcze większych 'largefile4'.
			Ja wybieram opcję standard gdyż na moje potrzeby jest wystarczająca
			- 'Bootable flag' - można ustawić 'on' lub 'off'. Gdy włączymy tę opcję, partycja będzie partycją z której będzie bootował system.
			Tylko jedna partycja może mieć włączoną tą opcję. Ja włączam tą opcję przy tworzeniu tej partycji, ponieważ chcę, żeby była
			moją partycją bootującą.
		7j(ii). Teraz tworzę drugą partycję, która będzie moim swap area (opisane wyżej). Zalecana ilość to (ilość RAM + 2) gdy mamy powyżej
		2GB RAMu. Ja przydzieliłam 4GB RAMu, więc tutaj przydzielam 6GB pamięci. W 'Use as:' wybieram 'swap area', pozostałe opcje zostawiam,
		tak jak poprzednio, bez zmian.
	Wybieram 'Finish partitioning and write changes to disk', co prowadzi do okienka, w którym musimy zatwierdzić zmiany. Widzimy tu listę
	partycji, które zostaną sformatowane:
		7j(iii). 'partition #1 of SCSI2 (0, 0, 0) (sda) as ext4' - partition 1, czyli pierwsza partycja; of SCSI2 (SCSI wymawiamy 'scuzzy'),
		czyli interfejsu SCSI2; (0, 0, 0) znaczą to odpowiednio numer interfejsu, numer dysku i numer partycji; sda to pierwszy dysk jaki znajdzie
		system (dyski są odpowiednio nazywane sda, sdb, ...); as ext4 czyli jako system plików ext4. Druga partycja jest opisana analogicznie.
	Wszystko się zgadza, więc wybieram 'Yes'.
	
	7k. Zaczyna się instalacja. W pewnym momencie dostajemy opcję zeskanowania dodatkowego dysku. Ja mam tylko jeden obraz dysku więc wybieram 'No'.
	Teraz należy wybrać lokalizację, z jakiej będą pobierane pakiety. Wybieramy tą, która jest najbliżej, czyli 'Poland'. Następnie mamy do
	wyboru różne domeny, z których można pobrać pakiety. Wybieram defaultowo zaznaczoną opcję, czyli 'deb.debian.org'. W kolejnym
	kroku możemy ustawić proxy HTTP. Ja zostawiam to pole puste. Instalacja idzie dalej. Kolejna decyzja - tym razem trzeba wyrazić zgodę,
	lub jej brak, na wysyłanie danych a propos najczęściej używanych pakietów do developerów. Nie udzielam zgody, ponieważ kiedy mogę, staram się
	nie udostępniać takich danych. Wybieramy software do zainstalowania. Mamy do wyboru:
		7k(i). 'Debian desktop environment' - to zaznaczamy jeśli chcemy mieć środowisko graficzne. Możemy zaznaczyć tylko tę
		opcję (wtedy domyślnie zostanie zainstalowany GNOME) lub wybrać jedną z opcji z listy:
			- 'GNOME' - jest to bardzo popularne środowisko graficzne dla Linuxa. Jest przyjazne dla użytkownika, konfigurowalne, i stabilne,
			natomiast nie należy do 'najlżejszych' i najwydajniejszych, więc nie nadaje się dla systemów z mniejszą ilością pamięci
			RAM
			- 'Xfce' - jest to lekkie i wydajne środowisko graficzne, które nadal jest bardzo przyjazne dla użytkownika. Jest to środowisko
			modularne, które pozwala na zainstalowanie tylko tych części, których potrzebujemy. Posiada również dużo pluginów co jeszcze bardziej
			zwiększa możliwość dostosowania go do swoich potrzeb
			- 'Gnome flashback' - wersja Gnome 3, która wizualnie bardzo przypomina Gnome'a 2, z myślą o użytkownikach, którzy
			preferują wygląd Gnome'a 2
			- 'KDE Plasma' - najpopularniejsze obok GNOME'a środowisko graficzne. W porównaniu do Gnome'a bardziej przypomina Windowsa i
			jest bardziej skupione na estetycznym wyglądzie oraz konfigurowalności. Aplikacje na KDE mają też często więcej
			funkcji niż na Gnomie. Do minusów KDE można zaliczyć jego wymyślność, która dla niektórych użytkowników może być przytłaczająca.
			Jest też mniej stabilnym systemem w porównaniu do Gnome'a oraz posiada mniej użytkowników, co może utrudniać szukanie pomocy.
			- 'Cinnamon' - środowisko utworzone na podstawie Gnome'a 3 na potrzeby dystrybucji Linux Mint. Od wersji 2.0 Cinnamon jest
			już kompletnie odcięty od Gnome'a. Pod względem konfigurowalności i możliwości dostosowania wyglądu leży pomiędzy Gnome'm
			i KDE. Mamy tu większe możliwości niż Gnome, ale nie ma ich tak przytłaczającej ilości jak w KDE. Cinnamon jest intuicyjny i można
			z niego korzystać 'out of the box', bez większej konfiguracji, co czyni go przystępnym dla nowych użytkowników. Jest też dość wydajny,
			więc nadaje się do systemów z mniejszą ilością RAM.
			- 'MATE' - środowisko oparte na Gnomie 2, którego głównym celem jest zachowanie wyglądu Gnome'a 2, przy jednoczesnym wsparciu
			nowych aplikacji i technologii. Jest też szybkie i wydajne, zatem również nadaje się do słabszych maszyn.
			- 'LXDE' - jedno z najlżeszych środowisk graficznych dla Linuxa (lżejsze od Xfce). Jest bardzo wydajne, natomiast
			bardzo minimalistyczne. Jest też dość stare i nie jest tak aktywnie rozwijane jak np. Xfce
			- 'LXQt' - środowisko powstałe z połączenia LXDE i  Razor-qt (Razor-qt to kolejne open source środowisko graficzne, praca nad
			nim została zawieszona na rzecz LXQt). W zamyśle ma zastąpić LXDE, również jest bardzo lekkim środowiskiem, ale jest
			bardziej aktywnie rozwijane. W praktyce nie ma natomiast dużych różnic między LXDE a LXQt.
		Gdybym miała instalować na maszynie wirtualnej środowisko graficzne, myślę, że wybrałabym Xfce ze względu na wydajność oraz 
		możliwość dostosowania do własnych potrzeb. Na prywatnym komputerze prawdopodobnie zainstalowałabym KDE albo Cinnamon ze 
		względu na ilość opcji i estetykę :) Teraz natomiast nic nie zaznaczam gdyż nie chcę środowiska graficznego.
		7k(ii). 'Web server' - serwer webowy, nie będę z niego korzystać więc nie zaznaczam
		7k(iii). 'SSH server' - server SSH, na ten moment nie będzie mi potrzebny więc również nie zaznaczam
		7k(iv). 'standard system utilities' - standardowe narzędzia systemowe. Najbardziej przydatne narzędzia do pracy z systemem, między innymi
		python, bzip2 (do tworzenia plików zip), info, time, file, itd. Tą opcję zostawiam zaznaczoną aby nie musieć instalować tego wszystkiego 
		później.
	Następnie wybieramy, czy chcemy zainstalować GRUB - program, który zarządza procesem bootowania. Jeśli na maszynie jest więcej niż jeden system
	może to spowodować problemy, ale na mojej nie ma żadnego innego, więc wybieram 'Yes'. Następnie wybieramy dysk, na którym ma zostać zainstalowany
	GRUB. Ja wybieram jedyny dostępny, czyli '/dev/sda'.
	KONIEC INSTALACJI. Należy się jedynie upewnić, że dysk instalacyjny nie jest załadowany (Virtual Box zrobił to za mnie) i można bootować system.
	Teraz można wpisać username i hasło i korzystać z systemu :)
KONIEC :)))))
		
		