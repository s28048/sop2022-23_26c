//plik oryginalnie powstał w formacie .docx, zawierał formatowanie, wklejone screeny, komentarze i hiperlinki.



       Instalacja systemu Debian przy pomocy maszyny wirtualnej


1. Zanim przejdzie się do procesu instalacji, należy oczywiście zdobyć instalator. Na
   potrzeby tej instrukcji posłużymy się obrazem instalacyjnym dostępnym w serwisie
   https://www.debian.org. W tym celu należy z widoku odpowiedniej podstrony pobrać
   plik debian-11.6.0-amd64-netinst.iso.
       a. Powyższy plik przeznaczony jest dla konkretnej, 64-bitowej architektury CPU.
          Inne instalatory oraz obrazy takie jak system live, instalator offline dla
          systemów bez dostępu do Internetu, instalatory dla innej architektury CPU lub
          instancji chmurowych, można znaleźć na stronie Jak zdobyć Debiana.
       b. Powyższa strona zawiera opcje instalacji/uruchamiania stabilnej wersji
          Debiana. Należą do nich:
               •   Instalacja z pliku instalacyjnego, po ówczesnym jego pobraniu.
                     o Mały plik obrazu – umożliwia szybką instalację i zawiera
                        podstawowy zestaw oprogramowania, aby móc rozpocząć
                        instalację i pobrać pozostałe pakiety z Internetu.
                     o Kompletny plik obrazu – zawiera więcej pakietów, ułatwiając
                        instalację na maszynie bez połączenia internetowego.


                        Często pobranie obrazu małej płyty okaże się lepszym
                        rozwiązaniem od kompletnego obrazu – ściągane są wyłącznie
                        pakiety wybrane do instalacji na konkretnej maszynie, co
                        oszczędza zarówno czas, jak i pasmo sieciowe. Z drugiej strony,
                        pełne zestawy są bardziej odpowiednie, jeśli instalacja przebiega
                        na więcej niż jednej maszynie lub bez dostępu do Internetu.         Z komentarzem [ŁO1]: via debian.org



               •   Instalacja z płyty CD/DVD – umożliwia instalację z odpowiednio
                   przygotowanej i wcześniej zakupionej płyty CD/DVD. Plusem takiego
                   rozwiązania jest możliwość instalacji bez połączenia internetowego,
                   bez ściągania wszystkich pakietów samodzielnie, na dowolnej ilości
                   maszyn.
               •   Zakup komputera z preinstalowanym Debianem – rozwiązuje
                   problem instalacji, rzadko stosowane rozwiązanie ze względu na brak
                   możliwości konfiguracji (system jest prekonfigurowany podczas
                   instalacji zgodnie z podzespołami komputera).
               •   Obraz Debiana dla chmury – możliwość stworzenia maszyny
                   wirtualnej w chmurze. Nie ma procesu instalacji, system jest po prostu
                   uruchamiany, po wyborze gotowego systemu.


                   Na    potrzeby   niniejszej   instalacji   demonstracyjnej    zostanie
                   wykorzystany     wspomniany     wcześniej    mały   plik   obrazu    w
                   odpowiedniej wersji, ze względu na szybkość jego pobrania.


2. Drugim krokiem jest zainstalowanie oprogramowania wirtualizacyjnego. Na potrzeby
   niniejszej instalacji zostanie wykorzystany VirtualBox z pakietami przygotowanymi pod
   system Windows, jako że taki właśnie pierwotny system operacyjny posiada komputer,
   na którym będzie instalowany Debian.
3. Następnie, po zainstalowaniu VirtualBoxa i jego uruchomieniu, należy stworzyć nową
   maszynę wirtualną. Aby to zrobić, w okienku menadżera należy kliknąć „Nowa” i
   postępować zgodnie z instrukcjami wyświetlanymi na ekranie:
       a. Nazwa i system operacyjny – w pierwszym okienku konfiguracji należy wpisać
          nazwę oraz folder, w którym zostanie utworzona nowa maszyna wirtualna.
          Dobrym rozwiązaniem jest ustawienie nazwy w taki sposób, by pomagała w
          zidentyfikowaniu systemu operacyjnego, na którym funkcjonuje tworzona
          maszyna wirtualna. Na potrzeby tej demonstracyjnej instalacji, nazwę maszyny
          ustalamy na „TestDebian”.
       b. Rozmiar pamięci RAM – w następnym okienku należy przydzielić ilość pamięci
          RAM, z których może korzystać maszyna wirtualna.
               •   Minimalna ilość pamięci RAM to 4 MB, maksymalna to 16384 MB.
                   Ilość pamięci należy dostosować do konkretnych potrzeb i celu w
                   jakim tworzona jest wirtualna maszyna, aby nie marnotrawić
                   zasobów. Zalecana ilość pamięci RAM według oficjalnej instrukcji
                   instalacji wynosi 512 MB dla instalacji bez interfejsu graficznego. Dla
            celów niniejszej instalacji, przydzielimy wirtualnej maszynie 4096 MB,
            aby przebiegła ona w sprawny sposób oraz żeby na etapie
            partycjonowania dysku przedstawić pewien mechanizm podczas
            ustanawiania przestrzeni wymiany.
c. Wirtualny dysk twardy – w tym miejscu należy podjąć decyzję o utworzeniu
   (lub nie) wirtualnego dysku twardego i przypisaniu go do maszyny wirtualnej.
   Można wykorzystać do tego także już istniejący plik dysku. Na potrzeby tej
   demonstracyjnej instalacji kontynuujemy tworzenie maszyny wirtualnej wraz z
   wirtualnym dyskiem.
d. Typ pliku z wirtualnym dyskiem – tu należy wybrać typ pliku, który będzie
   używany w ramach wirtualnego dysku twardego. VirtualBox proponuje trzy
   różne:
        •   VDI (VirtualBox Disk Image) – standardowy format współpracujący z
            VirtualBoxem.    Zapewnia     maksymalną      kompatybilność     przy
            współpracy z VirtualBoxem, pozwala na statyczne i dynamiczne
            alokowanie zasobów. Nieoficjalne testy wskazują, że pliki VDI są
            mniejsze i funkcjonują sprawniej niż odpowiedniki VHD czy VHDX,
            choć wolniej od VMDK.
        •   VHD (Virtual Hard Disk) – w przeszłości był to domyślny format dla
            oprogramowania wirtualizacyjnego firmy Microsoft. Choć nadal
            używany i wspierany przez inne oprogramowania, został zastąpiony
            przez format VHDX w 2012 r. Do zalet tego formatu należy między
            innymi łatwość w tworzeniu kopii zapasowych. Minusem z kolei jest
            fakt, że strukturalnie uszkodzone pliki VHD/VHDX mogą nierzadko
            doprowadzić do crashu Windowsa.
        •   VMDK (Virtual Machine Disk) – natywny format dla oprogramowania
            VMware, obecnie na otwartej licencji. Format ten dzieli wiele zalet i
            wad z formatami wymienionymi wyżej, natomiast jeśli chodzi o
            unikalne cechy formatu, to pozwala on w przeciwieństwie do VHD czy
            VDI na cząstkowy backup zmian w danych od momentu utworzenia
            poprzedniej kopii zapasowej, co sprawia, że sam proces tworzenia
            tychże kopii zapasowych przebiega bardzo szybko.
            Na potrzeby tej demonstracyjnej instalacji, wybieramy format VDI, ze
            względu na to, że jest on domyślnym formatem wykorzystywanego
            oprogramowania wirtualizacyjnego i zapewne będzie działał w
            przewidywalny sposób oraz nie ma potrzeby zachowania
            kompatybilności z oprogramowaniem od innych dostawców usług
            wirtualizacyjnych.
e. Pamięć na fizycznym dysku twardym – w tym okienku należy wybrać, czy plik
   nowego wirtualnego dysku będzie posiadał stały rozmiar (zostanie utworzony
   z maksymalnym rozmiarem), czy też jego rozmiar będzie rósł wraz z użyciem
   (rozmiar dynamicznie przydzielany).
        •   Dynamicznie przydzielany – zostanie utworzony plik dysku
            wirtualnego z określonym, domyślnym rozmiarem wybranym przez
            użytkownika, do którego w zależności od użycia plik ten będzie się
            rozrastał (jednak nigdy go nie przekroczy). Minusem tego rozwiązania
            jest możliwość wystąpienia sytuacji, w których niemożliwe będzie
            zastosowanie ciągłego przydziału danych w jednostkach alokacji, co w
            przypadku częstego wykorzystywania przestrzeni dyskowej powoduje
            spadek wydajności. Ponadto przy intensywnym użytkowaniu,
            konieczność   alokowania     nowych    zasobów    przestrzeni   przez
            oprogramowanie wirtualizacyjne zwiększa się, co również prowadzi
            do spadku wydajności. Dynamicznego przydzielania używa się często
            do celów testowych albo w przypadku, gdy przestrzeń na dysku
            fizycznym jest ograniczona. Na potrzeby niniejszej demonstracyjnej
            instalacji, wykorzystamy dynamiczną alokację, ponieważ zaoszczędzi
            to czas podczas samej instalacji oraz miejsce na dysku fizycznym.
        •   Stały rozmiar pliku – zostanie utworzony plik dysku wirtualnego z
            początkową prealokacją zasobów. Wymaga to utworzenia przez
            oprogramowanie wirtualizujące od razu dysku z podaną przez
            użytkownika maksymalną pamięcią. Pod kątem oszczędności miejsca
            dysk ten jest nieefektywny, ponieważ blokuje je na dysku fizycznym,
            nawet jeśli przestrzeń ta pozostaje pusta. Niemniej w przypadku
                    aplikacji i programów, które działają na maszynach wirtualnych, a
                    które generują dużą ilość operacji zapisu/odczytu danych, wirtualny
                    dysk o stałym rozmiarze na pewno się sprawdzi.
      f. Lokalizacja i rozmiar pliku – w tym miejscu należy wskazać lokalizację dysku
          wirtualnego i zmienić jego nazwę, jeśli zachodzi taka potrzeba. Dodatkowo
          należy też wybrać maksymalny rozmiar obrazu wirtualnego dysku twardego,
          który pełni rolę limitu ilości danych, jakie maszyna wirtualna będzie w stanie na
          nim zmieścić. Rekomendowanym rozmiarem dla systemu Debian w przypadku
          instalacji bez środowiska graficznego, są 2 GB. Należy pamiętać, by wartość
          maksymalnego rozmiaru obrazu wirtualnego dysku ustalać w oparciu o takie
          informacje, jak przeznaczenie maszyny wirtualnej i jej zapotrzebowanie na
          przestrzeń dyskową. Dzięki temu w prosty sposób można uniknąć
          marnotrawienia zasobów. Na potrzeby niniejszej instalacji ustawiamy rozmiar
          obrazu wirtualnego dysku twardego na 20 GB. Pozwoli to nam przeznaczyć
          zauważalne w rozmiarze miejsce na partycję systemową, na której w razie
          potrzeby moglibyśmy w późniejszym czasie doinstalować środowisko graficzne,
          a także przeznaczyć właściwą ilość miejsca na tzw. przestrzeń wymiany, o której
          więcej w dalszej części manuala.
4. Przed przejściem do instalacji systemu Debian, warto sprawdzić, czy wszystkie
   ustawienia naszej maszyny wirtualnej są zgodne z naszymi założeniami oraz jej
   przeznaczeniem. Aby to zrobić, należy w głównym oknie menadżera VirtualBox
   zaznaczyć utworzoną przez nas maszynę wirtualną, a następnie kliknąć „Ustawienia”.
   Wyświetli to nam nowe okno ustawień maszyny wirtualnej, podzielone na odrębne
   sekcje i podsekcje.
      a. Ogólne:
                •   Ogólne:
                     o W polu „Nazwa” można zmienić nazwę naszej maszyny
                         wirtualnej. Virtual Box korzysta z niej również do zapisywania
                         plików konfiguracyjnych naszej maszyny.
                     o W polu „Typ” istnieje opcja zmiany typu emulowanego systemu.
                         Domyślnie ustawiony jest tutaj typ przypisany podczas
                         tworzenia danej maszyny wirtualnej, późniejsza jego zmiana nie
                 ma wpływu na jej ustawienia – jest to wartość wyłącznie
                 informacyjna.                                                    Z komentarzem [ŁO2]: VirtualBox manual

              o W polu „Wersja” można zmienić wersję emulowanego systemu
                 naszej maszyny wirtualnej.
          Ponieważ maszyna wirtualna została stworzona zgodnie z naszymi
          założeniami co do jej przeznaczenia, nie będziemy zmieniać
          powyższych opcji.
      •   Zaawansowane:
              o W polu „Folder migawek” można zmienić folder, w którym
                 przechowywane będą dane migawek. Domyślnie VirtualBox
                 zapisuje te dane wraz z innymi danymi konfiguracyjnymi.
              o W polu „Współdzielony schowek” istnieje opcja włączenia
                 jednokierunkowego współdzielenia schowka (host → guest albo
                 guest → host), bądź dwukierunkowego współdzielenia schowka,
                 co sprawi, że Virtual Box zawsze będzie upewniał się, że oba
                 schowki zawierają te same dane. Ustawienie to jest domyślnie
                 wyłączone ze względów bezpieczeństwa.
              o W polu „Przeciąganie i upuszczanie” można włączyć wsparcie
                 dla – jak sama nazwa wskazuje – funkcjonalności przeciągania i
                 upuszczania obiektów takich, jak np. pliki. Podobnie jak w
                 ustawieniu powyżej, opcja ta może działać jednokierunkowo lub
                 dwukierunkowo oraz domyślnie jest wyłączona.
          Pozostawiamy powyższe opcje niezmienione, ponieważ dla tej
          demonstracyjnej instalacji nie będziemy z nich korzystać.
      •   Opis – w tej podsekcji można wprowadzić opis naszej wirtualnej
          maszyny. Nie ma to wpływu na jej funkcjonalność. Przydatne w
          przypadku, gdy np. korzystamy z wielu maszyn wirtualnych i nie
          zawsze pamiętamy, na której dokonaliśmy jakiej konfiguracji bądź
          zainstalowaliśmy dany software.
Pozostawiamy ten opis pusty, jako że jest to wyłącznie demonstracyjna
instalacja.
       •     Szyfrowanie dysku – tutaj można włączyć opcję szyfrowania dysków,
             które podpięte są do maszyny wirtualnej. VirtualBox pozwala nam na
             wybranie algorytmów szyfrowania oraz hasła. Ustawienie niezwykle
             istotne, jeśli na wirtualnych dyskach są przechowywane wrażliwe
             dane, wymagające ochrony. Pozostawiamy tę opcję wyłączoną, jako
             że na potrzeby tej demonstracyjnej instalacji nie jest ona konieczna, a
             dodatkowo spowalniałaby proces zapisu i odczytu.
b. System:
       •     Płyta główna – w tej podsekcji możemy zmienić ilość pamięci RAM,
             która przydzieliliśmy maszynie podczas jej tworzenia, a także rodzaje
             wirtualnych narzędzi bootowania, z których może korzystać maszyna
             wirtualna oraz ich kolejność. Istnieje też możliwość zmiany chipsetu
             (ustawienie istotne ze względu na to, że niektóre emulowane
             systemy, jak Mac OS X, nie wspierają zbyt dobrze konkretnych
             chipsetów). Ustawienie modułu TPM można włączyć (w wersji 1.2 lub
             2.0) lub pozostawić wyłączone – jest ono używane w celu zwiększenia
             bezpieczeństwa komputera przez usługi związane m.in. z tworzeniem
             i przechowywaniem kluczy kryptograficznych. Poniżej można zmienić
             „Urządzenie wskazujące” dla maszyny wirtualnej w przypadku, gdy do
             jej obsługi używamy czegoś innego niż myszka. Opcja I/O APIC jest
             niezbędna do działania starszych systemów Windows i odpowiada za
             kontrolę przerwań sprzętowych (może w niewielkim stopniu
             zmniejszyć wydajność maszyny wirtualnej). Kategorycznie nie należy
             jej wyłączać po zainstalowaniu na maszynie wirtualnej systemu
             Windows. Opcja EFI (Extended Firmware Interface) pozwala zastąpić
             tzw. legacy BIOS, który jest wykorzystywany przez część systemów
             operacyjnych. Ustawienie to jest przydatne w przypadku pracy na
             Mac OS X lub gdy zajmujemy się developmentem i testowaniem
             aplikacji EFI bez bootowania systemu operacyjnego.
             Z powyższych ustawień zmieniamy następujące rzeczy: ustawiamy
             wyłącznie „Dysk twardy” oraz „Napęd optyczny” w opcjach
             bootowania w dokładnie takiej kolejności (ponieważ chcemy, by nasz
    system bootował domyślnie z dysku, jednak za pierwszym razem
    musimy zainstalować system z obrazu płyty, po zainstalowaniu
    systemu odznaczamy „Napęd optyczny”), w polu „Urządzenie
    wskazujące” wybieramy Mysz PS/2, ponieważ to z niej korzystamy.
    Pozostałe opcje pozostawiamy niezmienione.
•   Procesor – w tej podsekcji za pomocą suwaka można skonfigurować
    liczbę jednostek procesujących przypisanych do danej maszyny
    wirtualnej. Ich maksymalna liczba nie może przekraczać liczby
    dostępnych fizycznych rdzeni. Warto zastanowić się nad zmianą tego
    ustawienia w przypadku, gdy zamierzamy na maszynie wirtualnej
    wykonywać zadania, które wyraźnie obciążają procesor lub planujemy
    uruchamiać aplikacje wykorzystujące multithreading. W polu
    „Wykorzystanie procesora” możemy dostosować ilość czasu
    procesora, jaka będzie zarezerwowana dla naszego emulowanego
    systemu. Ustawienie poniżej 50% może doprowadzić do problemów
    wydajnościowych. Opcja „PAE/NX” umożliwia przypisanie więcej niż 4
    GB pamięci nawet w przypadku, gdy emulowany system posiada 32-
    bitową architekturę. Opcja „VT-x/AMD-V” po włączeniu potencjalnie
    umożliwia nam tworzenie wirtualnych maszyn na już wcześniej
    utworzonych maszynach wirtualnych, w zależności od tego, czy nasze
    podzespoły komputera wspierają taką operację. Takie zagnieżdżanie
    znacznie spowalnia jednak funkcjonowanie całego ekosystemu.
    Dla celów tej demonstracyjnej instalacji nie zmieniamy żadnych z
    powyższych ustawień, ponieważ nie zachodzą ku temu odpowiednie
    przesłanki.
•   Akceleracja – w tym miejscu można zmienić ustawienia sprzętowej
    akceleracji procesów wirtualizacji, które zapewnia procesor fizyczny
    komputera. Można wybrać taki interfejs parawirtualizacji, który jest
    lepiej wspierany przez nasz emulowany system – odpowiada on za
    wydajność i poprawia dokładność pomiarów czasowych. Jeśli nasz
    fizyczny procesor wspiera zagnieżdżone stronicowanie, włączenie tej
    funkcji znacznie poprawi wydajność.
             W tej podsekcji nie zmieniamy żadnych ustawień i pozostawiamy je
             domyślne (domyślny interfejs parawirtualizacji oraz włączone
             zagnieżdżanie    stronicowania)       ponieważ     dla   celów    tej
             demonstracyjnej instalacji nie zachodzi konieczność ich zmiany.
c. Ekran:
        •    Ekran – ta podsekcja umożliwia nam na przypisanie większej ilości
             pamięci wideo w przypadku, gdy np. chcemy korzystać z większych
             rozdzielczości lub potrzebujemy większej głębi kolorów. Opcja ilości
             monitorów pozwala VirtualBoxowi przypisać maszynie wirtualnej
             więcej niż jeden wirtualny monitor, jeśli nasz emulowany system
             wspiera takie rozwiązanie. Opcja „Kontroler grafiki” pozwala na
             wybranie typu adaptera grafiki używanego przez naszą maszynę
             wirtualną. Należy go dostosować do naszego emulowanego systemu.
             Z kolei „Włącz akcelerację 3D” udostępnia maszynie wirtualnej
             funkcje grafiki 3D z systemu operacyjnego hosta.
        •    Zdalny pulpit – po włączeniu tej opcji, maszyna wirtualna będzie
             funkcjonować jako serwer RDP, pozwalając zna zdalne podłączenie się
             i pracę z tą maszyną (gdy jest włączona), przy użyciu standardowego
             klienta RDP.
        •    Nagrywanie – po włączeniu tej opcji, VirtualBox będzie nagrywał sesję
             wirtualnej maszyny jako plik video.
             Na potrzeby niniejszej demonstracyjnej instalacji, pozostawiamy
             wszystkie powyższe opcje domyślne, ponieważ nie zachodzi żadna
             potrzeba ich zmian.
d. Pamięć:
        •    Urządzenia pamięci masowej – w tym polu można zmienić parametry
             kontrolera IDE lub SATA (m.in. nazwę oraz typ) oraz dodać nowy
             napęd optyczny lub dysk twardy. Domyślny napęd optyczny jest w
             przypadku naszej maszyny wirtualnej jest podłączony do Secondary
             Device 0. W tym miejscu można też wybrać nasz pobrany wcześniej
             plik netinst zawierający instalator systemu, co właśnie zrobimy, by
             później nie wracać do tego punktu przed instalacją systemu.
e. Dźwięk – po włączeniu tej opcji, do maszyny wirtualnej zostanie podłączona
   wirtualna karta audio, która będzie komunikowała się z naszym systemem
   audio systemu hosta poprzez odpowiedni sterownik. Można też ustawić w tym
   miejscu typ wirtualnej karty dźwiękowej oraz I/O dźwięku emulowanego
   systemu.
   Nie będziemy korzystać z dźwięku na potrzeby tej instalacji demonstracyjnej,
   dlatego możemy bezpiecznie wyłączyć tę opcję.
f. Sieć – sekcja odpowiedzialna za ustawienia sieciowe naszej maszyny wirtualnej.
   Po wirtualnej włączeniu karty sieciowej (których maksymalnie może być
   cztery), możemy zmienić tryb, w jakich będzie ona operować. W
   zaawansowanych ustawieniach można zmienić także typ karty sieciowej
   (ustawienie powinno być dostosowane do emulowanego systemu) oraz adres
   MAC. Dodatkowo można ustawić reguły przekierowania portów – przydatne,
   gdy chcemy np. połączyć się zdalnie z wirtualną maszyną przez SSH lub korzystać 
   z innych usług sieciowych działających wewnątrz wirtualnej maszyny.
   Na potrzeby niniejszej demonstracyjnej instalacji, nie ma potrzeby zmieniania
   żadnych z powyższych ustawień, dlatego pozostawiamy je domyślne (włączona
   karta sieciowa).
g. Porty szeregowe – znajdziemy tu ustawienia dotyczące raczej nieużywanych
   już w dzisiejszych czasach portów COM, kiedyś stanowiących podstawowy
   interfejs do podłączania różnych urządzeń. VirtualBox pozwala na ulokowanie
   czterech takich portów.
   Nie ma potrzeby włączania tych portów w związku z naszą instalacją, dlatego
   pozostawiamy je wyłączone.
h. USB – w tej sekcji możemy włączyć lub wyłączyć dla maszyny wirtualnej
   wirtualny kontroler USB. Dzięki temu możemy umożliwić maszynie dostęp do
   naszych urządzeń USB bezpośrednio z systemu hosta. W opcjach można też
   dostosować w jakich trybach ma pracować kontroler: USB 1.1 (OHCI), USB 2.0
   (OHCI + EHCI) oraz USB 3.0 (xHCI). W polu „Filtry urządzeń USB” istnieje
   możliwość zdefiniowania szablonu dane urządzenia będą zawsze dodawane
   automatycznie do emulowanego systemu, gdy tylko zostaną podłączone.
            Nie ma potrzeby zmiany powyższych ustawień w związku z naszą
            demonstracyjną instalacją, dlatego pozostawiamy je domyślne (włączony
            kontroler USB 2.0).
       i.   Udostępniane foldery – tu możemy utworzyć katalog widoczny zarówno dla
            systemu emulowanego, jak i hosta, który funkcjonuje podobnie do dysku
            sieciowego (chociaż nie potrzebuje żadnej sieci). Opcja bardzo przydatna, kiedy
            chcemy np. przesłać jakiś plik pomiędzy maszyną wirtualną, a hostem, albo gdy
            nasza maszyna wirtualna ma korzystać z niezbędnych zasobów, które znajdują
            się w pamięci hosta.
            Na potrzeby niniejszej demonstracyjnej instalacji, nie będziemy korzystać z
            powyższej opcji.
       j.   Interfejs użytkownika – ostatnia sekcja umożliwia nam dostosowanie
            widoczności opcji z paska ikonek lub górnego menu. Kwestia wygody i
            preferencji danego użytkownika.
            Pozostawiamy ustawienia niezmienione.
5. Jesteśmy gotowi do instalacji systemu na naszej maszynie wirtualnej. W tym celu po
   wybraniu naszej maszyny wirtualnej w menadżerze VirtualBox, należy kliknąć
   „Uruchom”. Rozpocznie to proces włączania naszej maszyny wirtualnej w nowym
   oknie. Krótko po jej włączeniu powinniśmy zobaczyć menu instalatora systemu Debian.
       a. Graficzna instalacja/Instalacja – wybranie tej opcji z menu spowoduje
            kontynuowanie procesu instalacji systemu. Jak sama nazwa wskazuje,
            instalacja graficzna wykorzystuje podczas instalacji interfejs graficzny. Nie
            powinna być ona używana w przypadku, gdy nie posiadamy zasobów do
            wyrenderowania środowiska graficznego. Ponadto instalacja tekstowa
            przeprowadzona przez profesjonalistę, co do zasady przebiega szybciej, nie
            wymaga użycia myszki.
       b. Tryb zwiększonego kontrastu – dla osób, które wolą tryb wysokokontrastowy,
            instalator umożliwia za pomocą jednego kliknięcia przejście do takiego trybu.
       c. Pomoc – wyświetla podstawowe informacje na temat wersji systemu oraz daty
            buildu. Ponadto zapewnia podstawową informację na temat funkcjonalności
            instalatora, wstępnych wymogów instalacyjnych oraz specjalnych parametrów
            bootowania.
d. Instalacja z syntezatorem mowy – ułatwienie instalacyjne dla osób, które do
   korzystania z komputera potrzebują syntezatora czytającego tekst wyświetlany
   na ekranie.
e. Ustawienia zaawansowane – wybranie tej opcji przeniesie nas do nowego
   menu, z widoku którego będziemy mieli możliwość wybrania tzw. instalacji
   eksperckiej, instalacji automatycznej oraz uruchomienia trybu rescue.
   Wszystkie wymienione opcje mają także swoje graficzne odpowiedniki.
         •   Instalacja ekspercka – pozwala na pełną kontrolę nad instalatorem
             oraz pozwala skorzystać z największego poziomu konfigurowalności
             oferowanego przez instalator. Wyświetla jednak mniej tekstów
             pomocowych na ekranie. Warto z niej skorzystać wtedy, kiedy
             czujemy się pewnie i posiadamy pewną wiedzę o funkcjonowaniu
             systemu Linux albo kiedy potrzebujemy wszystkich narzędzi
             oferowanych przez instalator do konfiguracji systemu.
         •   Tryb rescue – instalator pozwala ze swojego poziomu wykorzystać go
             do naprawy systemów z naruszoną integralnością, np. takich, które
             nie bootują po wprowadzeniu określonych zmian. W tym celu należy
             wybrać opcję „Rescue mode” z menu „Ustawienia zaawansowane”, a
             następnie postępować zgodnie z wyświetlanymi informacjami w
             kolejnych oknach.
         •   Instalacja automatyczna – instalator wspiera także możliwość
             instalacji z prekonfigurowanych plików. Taki plik może zostać
             załadowany z sieci lub nośnika wymiennego, a następnie użyty do
             „odpowiedzi” na pytania i polecenia instalatora w trakcie instalacji.
         •   Zaawansowane opcje instalacji z syntezatorem mowy – wszystkie
             powyższe opcje mogą zostać uruchomione także z syntezatorem.
   Korzystamy z opcji instalacji tekstowej, jako że dla celów demonstracyjnych
   niniejszej instalacji nie będziemy wykorzystywać funkcji instalacji eksperckiej,
   jednakże w celu lepszego zaznajomienia się z samym procesem instalacji
   niewymagającym użycia myszki, nie będziemy także korzystać z instalacji
   graficznej.
6. Po wciśnięciu opcji „Install” wyświetli nam się pierwsze okienku, w którym będziemy
   mogli wybrać język, w jakim będzie przebiegać instalacja. Będzie to również domyślny
   język zainstalowanego systemu. Wybieramy język angielski, ponieważ niejako
   domyślnym językiem samej informatyki jest angielski i pozwoli to nam lepiej
   zaznajomić się z nowym środowiskiem, a także ułatwi ewentualne zweryfikowanie
   problemów występujących z działającym systemem i uzyskanie pomocy.
7. W następnym okienku będziemy musieli wybrać naszą lokalizację, na podstawie której
   zostanie ustawiona strefa czasowa i ustawienia regionalne systemu. Jak wskazuje
   instalator, co do zasady powinien być to kraj, w którym obecnie się znajdujemy. Jest to
   też istotne ze względu na kolejne kroki instalacyjne, w których będziemy musieli
   wybrać lokalizację, z której pobierzemy odpowiednie pakiety. Wybieramy więc z
   dostępnej listy „other”, jako że przebywamy w Polsce, następnie „Europe”, a na końcu
   z rozszerzonej listy „Poland”.
8. Kolejne okno wymusza na nas ustawienie tzw. informacji locale, czyli m.in. ustawienia
   klawiatury i języka. W tym miejscu wybieramy język angielski (United States –
   en_US.UTF-8). Wybranie innego języka stanowi pewne ryzyko w postaci możliwości
   wprowadzania znaków nieobsługiwanych przez alfabet angielski, które później mogą
   być niewłaściwie wyświetlane (podczas np. awarii systemu).
9. Następne okno to wybór układu klawiszy. Jest on bezpośrednio związany z używaną
   przez nas klawiaturą. Jako że wykorzystujemy klawiaturę z klawiszami w układzie
   American English, taką też opcję zaznaczamy.
10. Dalej należy ustawić nazwę hosta naszego systemu, czyli pojedyncze słowo będące
   swoistym identyfikatorem sieciowym. Dla celów demonstracyjnych tej instalacji,
   wpiszemy tę samą nazwę, co nazwa naszej maszyny wirtualnej, tj. TestDebian.
11. W kolejnym oknie musimy ustawić nazwę domeny. Jest to istotne ustawienie w
   przypadku, gdy pracujemy w środowisku domenowym. Dla celów demonstracyjnych
   tej instalacji, pozostawimy to pole puste, ponieważ nie będziemy wykorzystywać
   systemu w takim środowisku.
12. Następny krok to ustalenie hasła dla konta root, czyli tzw. administratora systemu.
   Pozostawienie tego pola pustego sprawi, że konto root zostanie wyłączone, a
   początkowy użytkownik systemu będzie miał możliwość wykorzystania uprawnień root
   przy pomocy komendy „sudo”. Na potrzeby niniejszej instalacji, ustawiamy hasło
   powiązane z hasłem do hosta (ze względów bezpieczeństwa nie powinno się stosować
   tego rozwiązania w innych przypadkach). W kolejnym oknie należy to hasło
   potwierdzić, wpisując je ponownie.
13. Dalszy krok to wpisanie pełnego imienia i nazwiska dla konta zwykłego użytkownika.
   Dla celów niniejszej demonstracji zostanie wpisane imię i nazwisko studenta piszącego
   niniejszy manual – „LukaszOgorzalek”.
14. W kolejnym oknie należy podać login nowego użytkownika. Powinien się on zaczynać
   z małej litery. Dla celów niniejszej demonstracji zostanie wpisany ulubiona postać z
   mitologii irlandzkiej studenta piszącego niniejszy manual – „dullahan”.
15. Następnie należy podać hasło do konta nowego użytkownika. Na potrzeby niniejszej
   demonstracyjnej instalacji, ustawiamy hasło powiązane z hasłem do hosta. Ze
   względów bezpieczeństwa nie powinno się stosować tego rozwiązania w innych
   przypadkach. Hasło root oraz hasła do kont użytkowników także powinny się od siebie
   różnić. W kolejnym oknie należy to hasło potwierdzić, wpisując je ponownie.
16. Przechodzimy do partycjonowania dysku. Instalator udostępnia nam cztery sposoby
   partycjonowania:
       a. Partycjonowanie całego dysku w trybie guided – po wybraniu tej opcji, a
          następnie wybraniu dysku do partycjonowania, wyświetlone zostaną nam
          kolejne możliwe do wyboru schematy partycjonowania:
                •   Pojedyncza partycja – wszystkie pliki zostaną umieszczone na
                    pojedynczej    partycji.   Schemat     zalecany    dla   nowych    i
                    niedoświadczonych użytkowników.
                •   Osobna partycja dla katalogów /home – wybranie tego schematu
                    spowoduje utworzenie osobnych partycji dla katalogów domowych
                    użytkowników. Jest to schemat znacznie ułatwiający przyszłe
                    formatowanie systemu – pliki użytkowników pozostają wtedy
                    nietknięte. Wskazane jest, by ta partycja była odpowiednio duża, aby
                    użytkownik mógł z niej dość swobodnie korzystać.
                •   Osobna partycja dla katalogów /home, /var i /tmp – wybranie tego
                    schematu spowoduje utworzenie poza osobną partycją /home dla
                    użytkownika, także dodatkowe partycje na katalogi /var i /tmp. W
                   ostatnich dwóch katalogach przechowywane są pliki tymczasowe
                   (krótko i długoterminowe).
          Partycjonowanie całego dysku w trybie guided można zastosować wtedy, kiedy
          zależy nam na bardzo szybkiej instalacji systemu lub przeprowadzamy ją w
          celach testowych.
      b. Partycjonowanie całego dysku w trybie guided wraz z ustawieniem LVM –
          podobnie jak wyżej, jednak z dodatkiem LVM (Logical Volume Manager), czyli
          mechanizmu pozwalającego na wykorzystanie wielu różnych dysków do
          stworzenia tzw. dysku logicznego, rozszerzalne dynamicznie w trakcie działania
          systemu (bez jego resetowania).
      c. Partycjonowanie całego dysku w trybie guided wraz z ustawieniem LVM i
          szyfrowaniem – schemat jak wyżej, jednak z dodatkiem szyfrowania. Ważne
          jest, by posiadać świadomość które elementy wymagają szyfrowania, a które
          nie (np. partycja SWAP powinna być szyfrowana ze względu na to, że
          potencjalnie może zawierać dane poufne, jak choćby fragmenty danych
          programów, dokumentów i haseł, które były przechowywane w pamięci RAM).
      d. Partycjonowanie      manualne      –   ostatni    sposób   partycjonowania   to
          partycjonowanie manualne. Zaletą tego sposobu jest pełna kontrola nad
          podziałem dysku. Dzięki temu, jeśli partycjonowanie zostanie przeprowadzone
          w poprawny sposób, zwiększamy bezpieczeństwo systemu i poprawiamy jego
          wydajność. Ponadto mamy możliwość zapisania schematu partycjonowania i
          ponownym jego wykorzystaniu w przyszłości. Ze względu na powyższe
          argumenty,     przeprowadzimy         manualne     partycjonowanie    podczas
          demonstracyjnej instalacji.
17. Wybieramy z dostępnych opcji „Manual”, aby przejść do partycjonowania
   manualnego. Następnie wybieramy dysk, który chcemy poddać partycjonowaniu. W
   kolejnym oknie należy wybrać „pri/log <rozmiar wolnej przestrzeni> FREE SPACE”, a
   następnie kliknąć „Create a new partition”. Przypisujemy rozmiar do tej partycji w
   wysokości 14 GB oraz określamy jej typ jako „Primary”. Zaznaczamy opcję „Beginning”
   – partycja zostanie utworzona na początku wolnej przestrzeni. Szczegółowe ustawienia
   partycji powinny wyglądać następująco:

	https://i.imgur.com/1X0QUvj.png

   Udało się nam ustawić partycję systemową/boot. Ważne jest, by jak na załączonym
   powyżej screenie, „Bootable flag” została włączona.
18. W kolejnym kroku ustawimy partycję SWAP. Przypisujemy rozmiar do tej partycji w
   wysokości pozostałych 6 GB oraz określamy jej typ jako „Logical”. Szczegółowe
   ustawienia partycji powinny wyglądać następująco:

	https://i.imgur.com/OeKCYEZ.png

   Nie bez powodu rozmiar tej partycji wynosi 6 GB. Jest to półtorakrotność ilości pamięci
   RAM, jaką udostępniliśmy naszej maszynie wirtualnej. Przyjmuje się, że powinna ona
   wynosić od 1,5 do ponad 2 razy wielkości pamięci RAM.


   Na tym zakończymy partycjonowanie naszego dysku. Na potrzeby tej demonstracyjnej
   instalacji nie ma konieczności tworzenia osobnych partycji na katalog domowy bądź
   katalogi tymczasowe, ponieważ po instalacji nie będą one używane.


   Co oznaczają poszczególne ustawienia szczegółowe partycji?
•   Use as – w tym miejscu oznaczamy w jaki sposób partycja ma być
    wykorzystywana. Dostępne opcje to:
       o Ext2 file system – rozszerzony system plików dla systemu Linux. Jest
          stabilny i dobrze przetestowany oraz wydajny dzięki mechanizmom
          przeciwdziałającym fragmentacji. Do jego minusów należy stosunkowa
          niska efektywność obsługi katalogów oraz w przypadku zamknięcia
          systemu w niepoprawny sposób, długie sprawdzanie systemu plików.
       o Ext3 journaling file system – system plików oparty na powyższym
          systemie Ext2, domyślny dla większości dystrybucji systemu Linux
          opartych na jądrze od 2.4 do 2.6. Różni się od Ext2 głównie
          zaimplementowanym         mechanizmem        księgowania      (sposobu
          zapisywania danych). Jest kompatybilny z Ext2. Jeśli chodzi o
          zastosowania, to poleca się go jako system plików dla stacji roboczych i
          komputerów domowych, rzadziej dla serwerów (ze względu na małą
          wydajność przy bardzo małych plikach).
       o Ext4 journaling file system – system plików będący następcą systemu
          Ext3. Obecnie jeden z najpopularniejszych systemów plików Linuxa.
          Zapewnia wsteczną kompatybilność, a ponadto zapewnia ciekawe
          funkcjonalności, takie jak opóźnioną alokację bloków, brak limitu
          podkatalogów oraz większe limity wydzielonych obszarów pamięci i
          plików. Nadaje się do zastosowań ogólnych (np. domowych) jako
          sprawdzony i bezpieczny system.
       o Btrfs journaling file system – zaawansowany system plików, który
          został stworzony w celu dostarczenia lepszych funkcjonalności niż
          tradycyjne systemy plików jak EXT4 czy NTFS. Jego głównymi cechami
          są łatwe zarządzanie kopiami zapasowymi danych, zastosowanie
          mechanizmów checksum do sprawdzania integralności danych i
          dynamiczne rozszerzanie pojemności dysku. Jest dobrym wyborem dla
          systemów wymagającej dużej skalowalności i dla osób wymagających
          rozszerzonej funkcjonalności od systemu plików, jednak nie jest
          zalecany dla systemów wymagających maksymalnej wydajności.
o JFS (Journaled File System) – system plików typu journaling
   zapewniający wysoki poziom niezawodności i integralności danych.
   Pierwszy raz został wprowadzony na rynek na początku lat 90.
   Charakteryzuje się dużą wydajnością, m.in. dzięki wykorzystaniu
   technologii buforowania danych i możliwości obsługi dużej liczby plików
   o różnych rozmiarach i dobrze sprawdza się w systemach, które w pełni
   wykorzystują ten potencjał.
o XFS – system plików zaprojektowany z myślą o systemach
   komputerowych z dużą liczbą procesorów i dużych dyskach. Zapewnia
   szybki dostęp do danych i wysoką wydajność operacji wejścia/wyjścia,
   automatycznie naprawia uszkodzone sektory dysku oraz zapewnia
   wsparcie dla rozproszonych systemów plików czy też przywracania z
   punktu kontrolnego. Sprawdzi się zwłaszcza do zastosowań takich jak
   serwery plików, bazy danych i klastry obliczeniowe.
o FAT16 file system – system plików posługujący się 16-bitowym
   adresowanie przy dostępie do plików. Stosowany głównie w starszych
   systemach operacyjnych, jak MS-DOS i Windows 95. Umożliwia
   organizowanie plików w formie struktury drzewa katalogów i dostęp do
   nich w sposób hierarchiczny. Jest prosty i łatwy w obsłudze, dlatego
   pozostaje przydatny do zastosowania w niewielkich dyskach twardych i
   dyskietek. Niestety ze względu na limity liczby adresów, ma
   ograniczenia w zakresie wielkości partycji i maksymalnego rozmiaru
   pliku. Ze względu na to jest rzadko stosowany w nowszych systemach
   operacyjnych.
o FAT32 file system – system plików będący następcą systemu FAT16. Jest
   kompatybilny z systemami operacyjnymi, ale także w szczególności z
   urządzeniami przenośnymi, takimi jak pendrive'y, karty pamięci, dyski
   zewnętrzne itp. Jest bardziej niezawodny i szybszy niż jego poprzednik,
   przy czym zachowuje swoją prostotę w obsłudze. Nie jest jednak
   wydajny na dużych dyskach oraz nie posiada obsługi uprawnień
   dostępu. Mimo tego pozostaje popularnym zastosowaniem dla osób
           potrzebujących łatwego systemu plików do przechowywania i
           udostępniania plików na urządzeniach przenośnych.
       o swap area – obszar na dysku, który jest używany jako rozszerzenie
           pamięci RAM. Kiedy pamięć RAM komputera jest wypełniona, a procesy
           wymagają więcej pamięci niż jest dostępne, system operacyjny przesyła
           najstarsze lub najmniej używane dane z pamięci RAM do tego obszaru.
           W ten sposób zwalnia się miejsce w pamięci RAM, które może być
           wykorzystane do uruchamiania innych procesów. Używamy tej opcji,
           kiedy wydzielamy partycję SWAP.
       o Physical volume for encryption – opcja wykorzystywana wtedy, kiedy
           chcemy użyć fizycznego woluminu do zaszyfrowania danych.
       o Physical volume for RAID – opcja wykorzystywana wtedy, kiedy chcemy
           użyć fizycznego woluminu i wykorzystać go do stworzenia tablicy RAID,
           na podstawie której można tworzyć woluminy logiczne. Fizyczne
           woluminy łączone są w zależności od „poziomu” RAID. Technologia ta
           umożliwia poprawienie niezawodności lub wydajności.
       o Physical volume for LVM – opcja wykorzystywana wtedy, gdy chcemy
           wykorzystać fizyczny wolumin jako część wirtualnej partycji.
•   Mount point – tutaj określamy tzw. punkt montowania. Jest to ścieżka w
    systemie plików, która służy do łączenia urządzeń lub partycji z drzewem
    katalogów systemu plików. Innymi słowy, jest to punkt, w którym dane z
    urządzenia lub partycji są "montowane" do systemu plików, co umożliwia
    dostęp do tych danych przez użytkownika. Ważne jest, aby odpowiednio
    wybrać punkt montowania, ponieważ może to wpłynąć na dostępność danych
    na zamontowanej partycji. Można też ręcznie wprowadzić ścieżkę.
       o / (root) – punkt montowania będący głównym katalogiem systemu
           plików. Znajdują się tu podkatalogi zawierające wszystkie pliki i katalogi
           w systemie plików oraz wszystkie urządzenia systemowe. Używamy
           tego punktu w przypadku partycji systemowej.
       o /root     –   punkt    montowania      będący      katalogiem
		domowym użytkownika root (administratora systemu). W katalogu /root znajdują 
		się najczęściej pliki konfiguracyjne i prywatne dane administratora systemu, 
		takie jak np. pliki konfiguracyjne dla programów, prywatne klucze SSH, 
		pliki dziennika systemowego (logi), itp. Użytkownik root ma pełne uprawnienia 
		do systemu i ma dostęp do wszystkich plików i katalogów, więc /root jest ważnym 
		katalogiem dla administracji systemem.
       o /home – punkt montowania będący katalogiem służącym do
           przechowywania danych użytkownika w systemie operacyjnym.
           Zazwyczaj domyślny katalog, w którym użytkownik przechowuje swoje
           pliki, dokumenty, zdjęcia, muzykę i inne prywatne dane.
       o /tmp – punkt montowania będący katalogiem służącym do
           przechowywania plików tymczasowych podczas pracy systemu.
       o /usr – punkt montowania zawierający większość programów i plików
           konfiguracyjnych dla użytkowników. Zazwyczaj montowany na
           oddzielnej partycji lub dysku twardym, co ułatwia administrację
           systemu plików oraz izoluje pliki systemowe od plików użytkownika.
       o   /var – punkt montowania będący katalogiem służącym do
           przechowywania zmiennych danych, dzienników systemowych, innych
           plików tymczasowych oraz plików konfiguracji aplikacji.
       o /srv – punkt montowania będący katalogiem przechowującym dane
           serwisowe systemu.
       o /opt     –   punkt    montowania       przeznaczony    dla   opcjonalnego
           oprogramowania      lub   pakietów     aplikacji   niebędących       częścią
           podstawowej instalacji systemu. Używany często do przechowywania
           aplikacji firm trzecich lub innych pakietów niedostarczanych
           bezpośrednio z systemem operacyjnym.
       o /usr/local – punkt montowania będący katalogiem służącym
           użytkownikom       do   przechowywania      oprogramowania       z     kodu
           źródłowego lub innych źródeł innych niż oficjalne repozytoria
           dystrybucji. Zazwyczaj ta lokalizacja jest wykorzystywana przez
           administratorów systemów lub programistów, którzy chcą mieć większą
           kontrolę nad pakietami, które są zainstalowane na ich systemie.
•   Mount options – opcja umożliwiająca ustawić dodatkowe flagi (parametry)
    podczas montowania systemu plików, które kontrolują różne aspekty sposobu,
    w jaki system plików jest montowany i jakie operacje na nim są dozwolone.
       o discard – ustawienie korzystania z funkcji TRIM, która umożliwia
              efektywne zarządzanie wolną przestrzenią na dysku (przydatne
              zwłaszcza dla nośników SSD).
       o ro – montuje system plików w trybie tylko do odczytu.
       o noatime – wyłącza aktualizację czasu dostępu do plików.
       o nodiratime – wyłącza aktualizację czasu dostępu do katalogów.
       o nodev – wyłącza możliwość uruchomienia urządzeń blokowych z
              partycji.
       o nosuid – uniemożliwia działanie bitom set-user-id i set-group-id.
       o noexec – uniemożliwia uruchomienie pliku wykonywalnego z partycji.
       o usrquota         –   umożliwia      stosowanie   limitów   dyskowych     dla
              użytkowników. Opcja jest przydatna w środowiskach, w których wielu
              użytkowników dzieli zasoby dyskowe.
       o user_xattr – umożliwia tworzenie i zarządzanie rozszerzonymi
              atrybutami plików, które mogą być używane np. do przechowywania
              metadanych.
•   Label – w tym miejscu można umieścić opcjonalną nazwę dla partycji, która
    ułatwia użytkownikom jej zidentyfikowanie.
•   Reserved blocks – istotne ustawienie z punktu widzenia niezawodności i
    stabilności systemu operacyjnego, ponieważ umożliwia przechowywanie
    krytycznych informacji systemowych w wydzielonym obszarze, który nie jest
    dostępny dla użytkowników.
•   Typical usage – w tym miejscu możemy sprecyzować dodatkowe parametry
    systemu plików, tj. liczbę węzłów (tzw. i-nodes) będących elementem struktury
    systemu plików, które opisują pliki w systemie. Należy brać pod uwagę rozmiar
    partycji oraz ile plików będzie na niech przechowywane, aby odpowiednio
    alokować węzły na danej partycji. Jeśli partycja jest np. zbyt mała, liczba węzłów
    może okazać się niewystarczająca do przechowywania bardzo dużej ilości
    plików.
•   Bootable flag – ustawienie on/off, pozwalające systemowi maszynie
    zidentyfikować partycję, z której może bootować. Z tego też powodu co
           najmniej jedna partycja musi posiadać tę flagę włączoną. W przeciwnym
           wypadku system operacyjny nie zostanie załadowany z dysku.
       •   Configure iSCSI volumes – ustawienie umożliwiające konfigurację woluminów
           sieciowych. Protokół iSCSI umożliwia komunikację między urządzeniami w sieci
           przy użyciu standardowego protokołu IP. Oznacza to, że dysk iSCSI może być
           podłączony do sieci tak samo, jak każde inne urządzenie sieciowe, takie jak
           drukarka lub router. Dyski iSCSI są często stosowane w rozwiązaniach do
           wirtualizacji serwerów, gdzie wiele maszyn wirtualnych korzysta z jednego
           zasobu dyskowego. Dzięki temu można oszczędzić koszty sprzętu i zapewnić
           wyższą dostępność danych.
19. Po zakończeniu partycjonowania i zainstalowaniu systemu, w kolejnym oknie mamy
   możliwość podania innego nośnika, który będzie użyty do zainstalowania dodatkowych
   pakietów. Na potrzeby niniejszej demonstracyjnej instalacji, nie będziemy
   wykorzystywać tej opcji, ponieważ nie posiadamy dodatkowych pakietów do
   zainstalowania z innego nośnika.
20. W kolejnym oknie musimy wybrać lokalizację, z której pobierzemy dodatkowe pakiety,
   tzw. serwer lustrzany. Należy wybrać lokalizację, która znajduje się najbliżej naszego
   miejsca pobytu. Wybieramy Polskę, ponieważ właśnie w tym kraju się znajdujemy, a
   następnie serwer ftp.task.gda.pl, ponieważ znajduje się najbliżej nas. W przypadku
   przebywania w innej części kraju lub w zupełnie innym miejscu na świecie, należy
   wybrać opcje najbardziej dla nas odpowiednie.
21. Następnie możemy wybrać proxy, jeśli z jakiegoś korzystamy. W związku z tym, że nie
   korzystamy, nie będziemy żadnego podawać.
22. W następnym oknie możemy zgodzić się na udział w tzw. rankingu pakietów, który
   pozwala autorom systemu Debian na pozyskanie danych odnośnie popularności
   pakietów. Często najbardziej potrzebne i użytkowane pakiety trafiają np. na mały obraz
   płyty, który wykorzystujemy chociażby podczas dzisiejszej instalacji. Na potrzeby
   niniejszej demonstracyjnej instalacji, nie będziemy korzystać tej opcji, aby nie zaburzać
   prawidłowości zbieranych danych.
23. W kolejnym oknie, już po instalacji najistotniejszych elementów systemu, instalator
   pozwala nam wybrać z listy kilka dostępnych zbiorów software’u, w tym m.in.
   środowisk graficznych. Wśród nich znajdują się:
a. Debian desktop environment – przy zaznaczeniu tej opcji, a niewybraniu
   pozostałych, instalator zainstaluje standardowe środowisko graficzne,
   zdeterminowane przez tasksel. W zależności od architektury będzie to GNOME
   bądź XFCE.
b. GNOME – jedno z najpopularniejszych środowisk graficznych dla systemów
   operacyjnych opartych na Linuksie. Posiada bardzo intuicyjny interfejs, wiele
   opcji personalizacji, ponadto jest stabilny i regularnie unowocześniany oraz
   wspierany przez społeczność. Wymaga jednak dość nowoczesnego sprzętu i
   znacznie więcej pamięci RAM, niż niektóre inne środowiska. Ponadto jest
   uważany za mniej przyjazny dla początkujących użytkowników niż np.
   środowisko KDE czy XFCE.
c. XFCE – środowisko graficzne wyróżniające się lekkością i szybkością działania.
   Działa płynnie nawet na starszych lub słabszych komputerach. Umożliwia
   szybszą pracę na komputerze ze względu na dobry czas ładowania i reakcji, a
   przy tym pozostaje środowiskiem, które dość łatwo można spersonalizować.
   Jest też porównywalnie stabilne, jak GNOME. Domyślny wygląd tego
   środowiska jest jednak dość przestarzały i mało atrakcyjny, a przy tym samo
   środowisko oferuje mniej funkcji, niż inne, co może być problematyczne dla
   użytkowników, którzy potrzebują bardziej zaawansowanych narzędzi.
d. GNOME Flashback – środowisko graficzne oparte na GNOME 2, jednak
   przeznaczone dla osób, które preferują bardziej tradycyjny styl interfejsu
   użytkownika. Gnome Flashback oferuje klasyczny wygląd pulpitu, w tym menu
   aplikacji w górnym lewym rogu i panel z zadaniami na dole ekranu. Oprócz
   różnic w interfejsie użytkownika, Gnome Flashback oferuje również różne
   narzędzia i ustawienia, np. konfigurowalne ustawienia panelu. Ze względu na
   brak wsparcia dla HiDPI, może nie działać dobrze na ekranach o wysokiej
   rozdzielczości.
e. KDE Plasma – środowisko graficzne oparte na bibliotece Qt. Podobnie jak
   powyższe środowiska, oferuje duże możliwości personalizacji i opcji
   konfiguracji oraz jest uważane za stabilne. Dodatkowym plusem jest istnienie
   wielu zintegrowanych aplikacji, pozwalających na łatwe zarządzanie danymi.
     Wymaga jednak więcej zasobów niż niektóre inne środowiska graficzne, a jego
     interfejs może być uznany przez osoby początkujące za nieintuicyjny.
f. Cinnamon – kolejny przykład środowiska, które działa szybko i płynnie, nawet
     na starszych maszynach. Posiada przy tym intuicyjny, łatwy w obsłudze interfejs
     z dostępem do najważniejszych funkcji. Środowisko to również można w dość
     prosty sposób spersonalizować. Jest uważane za stabilne. Nie posiada jednak
     tak dużej ilości aplikacji, jak choćby KDE Plasma, ani nie jest aż tak bardzo
     konfigurowalne. W porównaniu do innych środowisk nie jest też aż tak
     popularne, dlatego też można się spotkać z mniejszym wsparciem społeczności
     w zakresie jego użytkowania.
g. Mate – środowisko oferujące prosty i łatwy w obsłudze interfejs, przyjazny dla
     początkujących użytkowników. Podobnie jak inne środowiska wymienione na
     tej liście, jest także szybkie, stabilne i umożliwia personalizację wyglądu oraz
     zachowania systemu. Posiada te same minusy, co środowisko Cinnamon.
h. LXDE – środowisko wyróżniające się niezwykle niskimi wymaganiami
     dotyczącymi zasobów systemowych. Zajmuje również bardzo mało miejsca na
     dysku. Pod względem szybkości, personalizacji i stabilności nie odbiega od
     środowisk Cinnamon i Mate. Dzieli z nimi również wszelkie minusy obsługi, a
     dodatkowo jego interfejs jest uważany za mało atrakcyjny wizualnie.
i.   LXQt – następca środowiska LXDE. W porównaniu do poprzednika jest bardziej
     responsywny i zoptymalizowany pod kątem wydajności, posiada większą liczbę
     funkcji, chociaż mniej aplikacji wbudowanych. Co istotne, korzysta z bibliotek
     Qt, znacznie różniących się od wykorzystywanych w LXDE bibliotek GTK+.
j.   web server – opcja pozwalająca na zainstalowanie i skonfigurowanie serwera
     WWW. Web server funkcjonuje jako program, który umożliwia przeglądarkom
     internetowym dostęp do zasobów serwera, takich jak strony internetowe, pliki,
     aplikacje internetowe i inne usługi internetowe. W przypadku Debiana,
     domyślnie wykorzystywanym serwerem WWW jest Apache. Po zainstalowaniu
     i skonfigurowaniu serwera WWW, użytkownik może umieścić na nim swoje
     strony internetowe lub aplikacje internetowe i udostępnić je publicznie przez
     Internet.
      k. SSH server – opcja pozwalająca na zainstalowanie i skonfigurowanie pakietu
           SSH server, umożliwiającego zdalne zarządzenie komputerem przez terminal
           oraz wykonywanie na nim różnych operacji. SSH Server jest ważnym
           narzędziem dla administratorów systemów, którzy muszą zarządzać
           komputerami z dowolnego miejsca na świecie. Dzięki SSH Server można zdalnie
           uruchamiać skrypty, kopiować pliki, wykonywać polecenia, itp.
      l.   Standard system utilities – zbiór pakietów zawierających podstawowe
           narzędzia systemowe, niezbędne do zarządzania system i wykonywania
           podstawowych operacji na plikach i katalogach. Do najważniejszych można
           zaliczyć powłokę Bash, zestaw narzędzi do manipulowania plikami i katalogami
           Coreutils, zestaw narzędzi systemowych Util-linux, zestaw narzędzi do
           zarządzania procesami systemowymi Procps, czy wreszcie system inicjalizacji i
           zarządzania procesami Systemd.
           Na potrzeby niniejszej instalacji, zaznaczamy wyłącznie „Standard system
           utilities”, ponieważ nie instalujemy żadnego środowiska graficznego lub
           pakietów serwerów.
24. W ostatnim oknie instalator pozwala nam podjąć decyzję w związku z instalacją
   bootloadera. W przypadku domyślnej konfiguracji, Debian zainstaluje bootloader
   GRUB w głównym rekordzie rozruchowym urządzenia blokowego (MBR), co pozwoli na uruchomienie 
   systemu po zakończeniu instalacji. W czasie instalacji systemu Debian, 
   można skonfigurować bootloader tak, aby uwzględniał inne systemy operacyjne, 
   które mogą być zainstalowane na komputerze.
   Na potrzeby niniejszej instalacji, zatwierdzamy instalację bootloadera (wraz ze
   wskazaniem dysku) – bez niego nie będziemy w stanie prawidłowo uruchomić maszyny
   wirtualnej.


   Po wszystkim, instalator powinien nas powiadomić o pomyślnym zakończeniu
   instalacji. Nasza maszyna z nowym systemem jest gotowa do pracy. Nie zapomnij o
   zmianie ustawień bootowania (odłączeniu „Napędu optycznego” z kolejki
   bootowania), by system bootował wyłącznie z dysku twardego!
