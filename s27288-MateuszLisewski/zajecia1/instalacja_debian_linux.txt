1. Instalacja oraz konfiguracja VirtualBox 

Na samym początku musimy wybrać aplikację do stworzenia maszyny wirtualnej. W moim przypadku jest to aplikacja VirtualBox. 
Można ją pobrać ze strony: https://www.virtualbox.org/ 

Gdy VirtualBox jest już zainstalowany, w samej aplikacji wybieramy opcję “Nowa”. 

Pojawią się następujące opcje do wypełnienia:  

- Nazwa – podajemy nazwę maszyny wirtualnej, która będzie utworzona; 

- Folder - określamy folder, w którym będzie znajdować się dysk systemu; 

- ISO Image – Podajmy wcześniej pobrany plik systemu operacyjnego. W tym przypadku Debian ze strony: https://www.debian.org/distrib/;  

- Typ – Powinien się wybrać samodzielnie na podstawie pliku ISO. W razie, gdyby się nie wybrał musimy wybrać odpowiedni system; 

- Wersja – konkretna wersja systemu operacyjnego, także powinna się wybrać na podstawie pliku ISO. 


Następna zakładka to: “Unattended Install”: 

Jest to zakładka automatycznej instalacji bez ingerencji użytkownika. Możemy w niej określić: Nazwę użytkownika, Hasło, Nazwę urządzenia oraz domenę, w której 
system powinien być widoczny.  

Można także wybrać opcję instalacji w tle. 


Kolejna zakładka to "Hardware”: 

Są tutaj 2 opcje: pamięć RAM oraz ilość Procesorów dostępnych dla maszyny wirtualnej. 

Pamięć RAM oraz procesor musimy wybrać zgodnie z dokumentacją minimalnych lub rekomendowanych wymagań systemu.  

W przypadku opcji EFI - można ją wybrać przy niektórych systemach operacyjnych, jest to rozwinięcie BIOS z dodatkowymi funkcjami niedostępnymi w standardowym BIOS. 


Następna zakładka to “Hard Disk”: 

Na początku mamy 3 opcje: stworzenie dysku wirtualnego, użycie już istniejącego oraz stworzenie maszyny bez dysku. 


Tworzenie dysku: 

Musimy wybrać folder, w którym dysk będzie się znajdować. 

Następnie wybierana jest wielkość dysku. 

Poniżej do wyboru są 2 opcje, które zmieniają się wraz z wyborem wariantu dysku: “Pre-allocate Full Size”, “Split into 2GB Parts”. 


Do wyboru są różne warianty dysków: 

- VDI – Standard dysku utworzony przez Oracle. Można go wykorzystywać do większości systemów operacyjnych, takich jak: Windows, DOS, Linux, Solaris and OpenSolaris, 
OS/2 and OpenBSD; 

- VHD - Standard dysku utworzony przez Microsoft. W tej chwili już przestarzały. Maksymalna wielkość to 2 TB. Został zastąpiony przez VHDX – 64 TB wielkości; 

- VMDK – Standard utworzony dla aplikacji VMware takich jak: VMware Workstation, VMware Player oraz VMware Fusion; 

- HDD – Jest to równoległy dysk twardy. Pojawi się jako dodatkowy dysk wirtualny na komputerze użytkownika. 


VDI, VHD oraz VMDK mają możliwość dynamicznej lub stałej alokacji dysku. Dynamiczna będzie się zwiększać wraz z zapisywanymi plikami.  

VMDK ma także możliwość rozdzielenia dysku na części 2 GB, w razie, gdyby system, na którym utworzona jest maszyna, nie wspierał większych plików. 

HDD ma możliwość tylko stałej alokacji miejsca na dysku. 

Dodatkowe informacje o typach dysków są zawarte w dokumentacji: https://www.virtualbox.org/manual/ch05.html 

Po wybraniu odpowiednich opcji wybieramy Zakończ. 


Nasza maszyna wirtualna powinna się pojawić na liście dostępnych maszyn. Jest ona teraz gotowa do uruchomienia.  

By w pełni skonfigurować maszynę wejdźmy w ustawienia. Na początku pojawia nam się główna zakładka “Ogólne”.  

Automatycznie otwiera się zakładka “Podstawowe”. Tutaj mamy ustawienia, które zmienialiśmy wcześniej - nazwa maszyny, typ oraz wersja systemu. 

Następnie w zakładce “Zaawansowane” znajduje się opcja folderu migawek, który możemy zmienić. Poniżej znajdują się 2 opcje “Współdzielony schowek” oraz 
“Przeciąganie i upuszczanie”. Pierwsza z nich powoduję wymianę schowka między hostem a maszyną wirtualną. Druga z nich umożliwia przenoszenie plików 
poprzez przeciąganie ich między oknami. Każdą z opcji możemy włączyć lub wyłączyć. 

W zakładce “Opis” możemy opisać tekstowo swoją maszynę. 

W kolejnej zakładce “Szyfrowanie Dysku” możemy uruchomić szyfrowanie dla konkretnego dysku. Mamy tu do wyboru typ szyfrowania oraz hasło, którym będzie 
dysk zaszyfrowany. 


Następną główną zakładką jest “System”, po jej wybraniu, automatycznie otwiera się zakładka “Płyta główna”, w której możemy dostosować pamięć RAM. 
Jest tutaj także możliwość wyboru lub ustalenia kolejności nośnika, z którego jest bootowany system. Dostępne opcje to: dyskietka, napęd optyczny, dysk twardy 
oraz sieć. 

Jest dostępny wybór emulacji chipsetu pomiędzy PIIX3 a ICH9. Standardowo wybieramy opcję, którą obsługuje system operacyjny, który chcemy zainstalować. 
Niektóre z systemów operacyjnych np. MacOS obsługują od konkretnej wersji już tylko ICH9. 

Następnie mamy do wyboru opcję “TPM”. Jest to emulacja mikrokontrolera Trusted Platform Module, który służy do autentykacji komputera. 
Do wyboru są wersje 1.2 albo 2.0. 

W następnym ustawieniu mamy do wyboru urządzenia wskazujące. Wybór ten jest uzależniony od systemu, który będzie zainstalowany na maszynie. 
Standardowym ustawieniem jest “Tablet USB”, który pozwala na precyzyjną emulację ruchów urządzenia hosta. 

Poniżej znajdują się rozszerzone właściwości: 

- I/O APIC - jest to system do wykrywania sprzętu, konfiguracji oraz zarządzania mocą; 

- Ustawienie sprzętowego czasu w formacie UTC; 

- Ponownie jest opcja do wyłączania EFI; 

- Następnym jest opcja do uruchomienia Secure Boot. Dostępna jest dopiero po włączeniu EFI. 


W następnej zakładce “Procesor” mamy możliwość ponownego przypisania rdzeni procesora. Dostępne jest także ustawienie maksymalnego wykorzystania procesorów. 

Z rozszerzonych właściwości do wyboru są PAE/NX oraz VT-x/AMD-V. 

- PAE/NX jest to umożliwienie systemom 32-bitowym dostępu do pamięci RAM większej niż 4 GB; 

- VT-x/AMD-V jest to wirtualizacja na procesorze, którą możemy uruchomić tylko wtedy, jeżeli ten procesor posiada i ma uruchomioną taką funkcję. 


Następną zakładką jest “Akceleracja”. Jest tutaj do wyboru interfejs parawirtualizacji - https://www.virtualbox.org/manual/ch10.html#gimproviders 


Po przejściu na zakładkę główną “Ekran” pojawia się informacja o pamięci wideo oraz ilości wykorzystywanych monitorów. Mamy też opcje ustawienia skalowania.
Następnie do wyboru jest kontroler grafiki oraz opcja akceleracji 3D. 

Dokładny opis kontrolerów grafiki - https://www.virtualbox.org/manual/ch03.html#settings-screen 


Po przejściu w zakładkę “Zdalny Pulpit” mamy możliwość uruchomienia dostępu zdalnego do tej maszyny wirtualnej. Do ustawienia są: port serwera, 
metoda uwierzytelniania, limit czasu uwierzytelniania oraz możliwość wielokrotnego połączenia. 

W następnej zakładce “Nagrywanie” mamy możliwość automatycznego nagrywania obrazu ekranu maszyny wirtualnej. Do wyboru jest ścieżka do pliku nagrania, 
rozdzielczość ekranu, limit klatek, jakość obrazu. 


Następna główna zakładka to “Pamięć masowa”. 

Są tutaj opcje konfiguracji kontrolerów IDE oraz SATA: 

- W zakładce IDE jest możliwość konfiguracji napędów optycznych, ich priorytetu oraz informacje o nich. 

- Natomiast w zakładce SATA można wykonać konfigurację dysków wirtualnych. Jest możliwość przepięcia dysku wirtualnie do innego portu. 
Można tutaj wybrać opcję SSD by wirtualny dysk był widoczny w systemie jako SSD. Ponadto w tym miejscu zawarte są wszystkie informacje o danym dysku. 


W kolejnej głównej zakładce “Dźwięk” jest możliwość konfiguracji dźwięku. Do wyboru są opcje wyłączenia wyjścia lub wejścia dźwięku oraz wybranie emulacji 
kontrolera audio. 


W zakładce “Sieć” jest dostępna możliwość podłączenia do 4 wirtualnych kart sieciowych. Karty można podłączyć wg różnych typów połączeń: NAT, 
Mostkowana karta sieciowa (bridge), sieć wewnętrzna, karta sieci izolowanej (host-only), sterownik rodzajowy, Sieć NAT, Cloud Network oraz niepodłączona. 

Dodatkowe informacje odnośnie każdego z połączeń oraz ich wykorzystania są zawarte w dokumentacji: https://www.virtualbox.org/manual/ch06.html#networkingmodes 


Kolejną zakładką jest “Porty szeregowe”. Porty szeregowe są używane tylko w konkretnych zastosowaniach takich jak: konfiguracja przemysłowych sterowników, 
łączenia starych modemów itp.  

Dodatkowe informacje o konfiguracji portach są dostępne w dokumentacji: https://www.virtualbox.org/manual/ch03.html#serialports 


W zakładce “USB” istnieje możliwość włączenia kontrolera USB oraz wyboru konkretnej wersji tego kontrolera. 
Służy to do konfiguracji przekierowania sprzętów podłączonych do komputera hosta. 


Zakładka “Udostępniane foldery” służy do konfigurowania folderów, które będą współdzielone między maszyną wirtualną a maszyną hosta. 


Zakładka “Interfejs użytkownika” pozwala na skonfigurowanie szybkich opcji, które będą widoczne na nakładce maszyny wirtualnej. 


2. Proces instalacji 

Po uruchomieniu skonfigurowanej maszyny wirtualnej, uruchomi się ona od razu z instalacją systemu Debian. 

Na samym początku pojawia się ekran wyboru typu instalacji: Graficzna instalacja, zwykła instalacja oraz instalacja z syntezą mowy. 
Jest także możliwość ustawienia wysokiego kontrastu dla ekranu instalacji. 

W zaawansowanych opcjach znajduję się:  

- możliwość automatycznej instalacji graficznej oraz standardowej; 

- Rescue mode - możliwość naprawy uszkodzonego systemu; 

- Expert install – tryb, który pozwala na kontrolę nad każdym aspektem instalacji systemu. 


Po kliknięciu opcji Install zostajemy przeniesieni do wyboru języka, a następnie regionu. 
W następnym kroku jest możliwość wyboru ustawień lokalnych takich jak: kodowanie lub układ języka. Po czym następuje wybór układu klawiatury. 

Teraz następuje konfiguracja wybranych komponentów oraz próba połączenia maszyny wirtualnej z Internetem. 

Po udanej konfiguracji pojawia się okno ustalenia nazwy tego komputera. Na następnym ekranie jest możliwość dodania komputera do konkretnej domeny. 

Po konfiguracji nazwy sprzętu oraz domeny musimy nadać hasło konta systemowego administratora - root. Następnie musimy je potwierdzić.  

W kolejnym kroku musimy podać pełne imię i nazwisko dla konta nowego użytkownika. Będzie to konto bez uprawnień administratora. 
Po wciśnięciu Enter pojawi nam się informacja o podaniu nazwy użytkownika. Po czym pojawi się okno, na którym musimy podać hasło dla nowego konta, 
które następnie należy potwierdzić. 

Po tym kroku załaduje się komponent partycjonowania dysku. Na tym ekranie mamy możliwość wybrania 4 opcji:  

- Guided – automatyczne utworzenie dysku, dostępne są opcje: użycie jednej głównej partycji lub rozdzielenie ich na konkretne dane; 

- Guided with LVM – utworzenie partycji wraz z Logical Volume Manager. Pomaga to w zmienianiu alokacji dysków po pierwotnym utworzeniu, 
ponieważ większość danych jest zapisana na jednej dużej partycji logicznej; 

- Guided with encrypted LVM – analogicznie do poprzedniego wraz z szyfrowaniem. Brak dostępu bez podania frazy zabezpieczającej; 

- Manual - ręczne utworzenie partycji na dysku. 

Przy wybraniu opcji Manual, najpierw musimy się zgodzić na utworzenie tablicy partycji. Tworzy to wolne miejsce gotowe do partycjonowania.  

Za każdym razem przy wybraniu wolnego miejsca mamy opcje do wyboru: Nowa partycja lub automatyczne rozdzielenie wolnego miejsca.  

Po wybraniu nowej partycji musimy określić jej wielkość. Po czym musimy wybrać typ partycji – Primary albo Logical. 
Ostatnią opcją jest miejsce utworzenia partycji - początek lub koniec wolnego miejsca. 

Na następnym ekranie pojawią nam się wszystkie informacje dotyczące nowej partycji. 

Na początku będzie informacja w jakim systemie plików będziemy używać tej partycji: 
Ext4 journaling file system, Ext3 journaling file system, Ext2 file system, btrfs journaling file system, JFS journaling file system,
XFS journaling file system, FAT16 file system, FAT32 file system, swap area, physical volume for encryption, physical volume for RAID,
physical volume for LVM, do not use the partition. 

Informacje o każdym formacie są zawarte w dokumentacji Debiana: https://wiki.debian.org/FileSystem.
Szczegółowe informacje o poszczególnych systemach plików są zawarte w linkach w tabeli na powyższej stronie.

Poniżej została przedstawiona lista cech systemów plików.
Ext4:
- System plików dziennika
- Obsługuje rozmiary plików do 16 terabajtów i woluminy do 1 eksabajta
- Poprawiona wydajność i niezawodność w porównaniu z poprzednimi systemami plików Ext

Ext3:
- System plików dziennika
- Kompatybilny z systemem plików Ext2
- Obsługuje rozmiary plików do 2 terabajtów

Ext2:
- System plików niezwiązany z dziennikiem
- Kompatybilny z systemem plików Ext3
- Obsługuje rozmiary plików do 2 terabajtów

btrfs:
- System plików kopiowania przy zapisie
- Obsługuje migawki i podwoluminy w celu elastycznego zarządzania danymi
- Obsługuje rozmiary plików do 16 eksabajtów

JFS:
- System plików dziennika
- Obsługuje rozmiary plików do 4 petabajtów
- Obsługuje rejestrowanie metadanych w celu szybszego odzyskiwania po awarii

XFS:
- Wysokowydajny system plików z dziennikiem
- Obsługuje rozmiary plików do 8 eksabajtów
- Zaprojektowany z myślą o skalowalności i wysokiej współbieżności

FAT16:
- Starszy system plików
- Ograniczona obsługa plików i rozmiarów woluminów (do 2 gigabajtów)
- Szeroko stosowany w starszych komputerach i wymiennych urządzeniach pamięci masowej

FAT32:
- Obsługuje większe rozmiary plików i woluminów (odpowiednio do 4 gigabajtów i 2 terabajty)
- Szeroko stosowany w wymiennych urządzeniach pamięci masowej

Swap area:
- Specjalna partycja używana do zarządzania pamięcią wirtualną
- Przechowuje dane tymczasowo, gdy pamięć fizyczna systemu (RAM) jest pełna
- Poprawia wydajność systemu, umożliwiając jednoczesne uruchamianie większej liczby programów.

W Debianie głównie używa się systemu plików Ext4, ponieważ jest on najnowszą wersją przystosowaną do tego systemu operacyjnego. 
Używa się także systemu plików swap dla partycji wymiany. Gdy wybieramy automatyczne utworzenie partycji z LVM tworzy się także partycja boot w systemie Ext2. 

Następną opcją jest “Mount Point”. Są to punkty konkretnych danych systemowych. 
Dokładna dokumentacja wraz z rekomendowaną wielkością jest dostępna: https://www.debian.org/releases/buster/amd64/apcs02.en.html 

Poniżej są “Mount Options”, które są dokładnie opisane w instalatorze. 

Po skończeniu konfigurowania partycji następuje instalacja systemu operacyjnego. 

W trakcie instalacji może pojawić się informacja o konfiguracji menedżera paczek i czy jest on dostępny z jakiegoś innego urządzenia wejścia. 
Jeżeli instalacja nie wykryje go, to poprosi o wybranie lokalizacji internetowej, z której ma pobrać resztę plików. 
Na liście najlepiej wybrać region oraz lokalizację najbliższą fizycznie do instalowanego systemu. 
Zależnie od poprzednich ustawień karty sieciowej może być potrzebna konfiguracja Proxy. 

Może pojawić się pop-up odnośnie wysyłania anonimowych danych odnośnie używania paczek oprogramowania. Służy to do określenia, które aplikacje będą priorytetowe
przy dystrybucji płytowej. 


Następny krokiem instalacji jest wybór kolekcji oprogramowania. Dostępne są graficzne nakładki środowiska: 

- Debian Desktop envoirement – Standardowa wersja graficzna systemu Debian
Standardowe środowisko graficzne dla Debiana
Oparte na środowisku graficznym GNOME 

- GNOME - https://wiki.debian.org/Gnome 
Nowoczesne i przyjazne dla użytkownika środowisko graficzne
Domyślne środowisko graficzne dla Debiana

- Xfce - https://wiki.debian.org/Xfce 
Lekkie i szybkie środowisko graficzne
Odpowiedni dla starszego sprzętu lub użytkowników preferujących minimalistyczny interfejs

- GNOME Flashback - https://wiki.gnome.org/Projects/GnomeFlashback 
Tradycyjne środowisko graficzne przypominające GNOME 2
Zapewnia klasyczne środowisko pulpitu

- KDE Plasma - https://wiki.debian.org/KDE 
Nowoczesne i bogate w funkcje środowisko graficzne
Oferuje wysoki poziom dostosowywania i elastyczności

- Cinnamon - https://github.com/linuxmint/cinnamon 
Intuicyjne i atrakcyjne wizualnie środowisko graficzne
Oferuje tradycyjne środowisko pulpitu z nowoczesnymi elementami konstrukcyjnymi

- MATE - https://mate-desktop.org/ 
Rozwidlenie środowiska graficznego GNOME 2
Zapewnia klasyczne środowisko pulpitu z nowoczesnymi funkcjami

- LXDE - https://wiki.debian.org/LXDE 
Lekkie środowisko graficzne przeznaczone dla sprzętu z niższej półki
Prosty i konfigurowalny interfejs

- LXQt - https://wiki.debian.org/LXQt 
Lekkie środowisko graficzne oparte na frameworku Qt
Zaprojektowany jako modułowy i konfigurowalny

Dodatkowymi kolekcjami są: 

- Web server - aplikacje przydatne do utworzenia i zarządzania serwerem webowym; 

- SSH server - aplikacje przydatne do utworzenia i zarządzania serwerem SSH. 

Najważniejszym, lecz nie koniecznym do prawidłowego działania jest “standard system utilities”. Jest to paczka standardowych/najpotrzebniejszych
aplikacji. Bez tej paczki system będzie działał, ale możliwości pracy będą ograniczone przez brak najpotrzebniejszych aplikacji.


Po wybraniu kolekcji oprogramowania instalacja wybranych opcji rozpoczyna się. 

Przy końcu pojawi się pop-up odnośnie instalacji GRUB boot loader, w razie braku innego systemu operacyjnego. Bez instalacji tego narzędzia nie uruchomimy systemu.
Musimy wybrać partycję, na której ma zostać zainstalowany boot loader. 


Na koniec instalacji zostaniemy poproszeni o usunięcie dysku lub urządzenia, z którego był instalowany system. VirtualBox zazwyczaj robi to automatycznie.
Po kliknięciu Continue system zostanie uruchomiony ponownie i jest gotowy do działania. 